༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W30308
||2003305873
ImageGroup:
ISBN:
11 PD30309
7105050845
LCCN:
Title:
སློབ་གྲྭ་ཆུང་འབྲིང་གི་སློབ་མའི་རྩོམ་ཡིག་སྦྱོང་བའི་མྱུར་ལམ་
slob grwa chung 'bring gi slob ma'i rtsom yig sbyong ba'i myur lam
Author:
བསོད་ནམས་ཆོས་དར
bsod nams chos dar
n/a
Descriptor:
Original Publication:
n/a,n/a
Place:
pe cin
Publisher:
mi rigs dpe skrun khang
2002
Date:
1
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



.... ... ... این .
. .
.
...
.
. .
.



སློབ་གྲྭ་ཆུང་འབྲིང་གི་སློབ་མའི་རྩོམ་ཡིག་
སྦྱོང་བའི་མྱུར་ལམ།
中小学生作文练习指南
བསོད་ནམས་ཆོས་དར་གྱིས་བརྩམས།
ཡཐཾ
，，ཀ
=
，
|
།
མི་རིགས་དཔེ་སྐྲུན་ཁང་།



རྩོམ་པ་པོ་ངོ་སྤྲོད་མདོར་བསྡུས།
བསོད་ནམས་ཆོས་དར། 1959ལོར་འཕན་པོ་ལྷུན་གྲུབ་རྫོང་ལྕང་ཤར་
ཤང་སྐྱིད་ལུང་གྲོང་ཚོར་སྐྱེས། 1975ལོ་ནས་དགེ་རྒན་གྱི་ལས་གནས་ཐོག་
ལས་ཀ་བྱས་ཤིང་ད་ལྟ་ལྷུན་གྲུབ་རྫོང་སློབ་འབྲིང་དུ་མུ་མཐུད་སློབ་ཁྲིད་ཀྱི་བྱ་བ་
བགྱིད་བཞིན་མཆིས་པ་དང་1999ལོར་འབྲིང་རིམ་ཆེད་ལས་ལག་རྩལ་གྱི་གོ་
མིང་ཐོབ། 2001ལོར་ལྗོངས་ཡོངས་ཀྱི་ཕུལ་བྱུང་དགེ་རྒན་དང་རྒྱལ་ཡོངས་
ཕུལ་བྱུང་དགེ་རྒན་དུ་བདམས་ཐོན་བྱུང་། འདས་ཟིན་པའི་ལོ་ངོ་དེ་དག་ནང་
ལས་ཞོར་དུ་སློབ་སྦྱོང་བྱས་ཏེ་1988ལོར་རང་སྦྱོང་རྒྱུགས་ལེན་གྱི་འབྲིང་རིམ་
་ཆེད་ལས་སློབ་གྲྭའི་སློབ་ཐོན་ལག་ཁྱེར་ཐོབ། 1990ལོར་ལྷ་ས་གྲོང་ཁྱེར་དགེ་
འོས་སློབ་གྲྭར་དགེ་རྒན་ཟབ་སྦྱོང་འཛིན་གྲྭར་རྒྱུགས་འཕྲོད་དེ་1993ལོར་་་་་
འབྲིང་རིམ་དགེ་འོས་སློབ་གྲྭའི་སློབ་ཐོན་ལག་ཁྱེར་ཐོབ། ལོ་གསུམ་གྱི་ཟབ་
སྦྱོང་མཇུག་སྒྲིལ་རྗེས་མུ་མཐུད་རང་སྦྱོང་གི་རྐང་ལམ་ཕྲ་མོའི་སྟེང་དུ་བསྐྱོད་དེ་
1999ལོར་རང་སྦྱོང་རྒྱུགས་ལེན་གྱི་བོད་ཡིག་ཆེད་ལས་སློབ་གྲྭ་ཆེན་མོའི་སློབ་
ཐོན་ལག་ཁྱེར་ཐོབ། 1988ལོ་ནས་རྩོམ་ཡིག་འབྲི་འགོ་ཚུགས་ཤིང་ད་བར་
ཚགས་པར་དང་དུས་དེབ་འདྲ་མིན་ཐོག་རྩོམ་ཡིག་རིགས་མི་འདྲ་བ་ལྔ་བཅུ་ལྷག་
སྤེལ་ཡོད་པ་ལས1994ལོར་ལྗོངས་ཡོངས་ཀྱི་བོད་ཡིག་བརྩམ་བྱའི་འགྲན་བསྡུར་
ནང་རང་ཡུལ་ལ་བསྟོད་པ་ཁུ་བྱུག་གི་མགྲིན་གླུ་ཞེས་པར་བྱ་དགའ་རིམ་པ་་
གསུམ་པ་ཐོབ་པ་དང་།



1997ལོར་ལྷ་ས་གྲོང་ཁྱེར་རིག་རྩལ་ཚོགས་པས་གཙོ་གཉེར་གནང་བའི་
དར་མའི་རྩོམ་ཡིག་འགྲན་བསྡུར་ནང་རྨི་ལམ་ཞེས་པའི་བརྩམས་སྒྲུང་ལ་རྩོམ་
ཡིག་ཕུལ་བྱུང་གི་བྱ་དགའ་ཐོབ་པ།
1998ལོར་ལྷ་ས་གྲོང་ཁྱེར་སློབ་གསོ་ལུས་རྩལ་ཨུ་ཡོན་ལྷན་ཁང་གིས་གཙོ་
གཉེར་གནང་བའི་སློབ་ཁྲིད་དཔྱད་རྩོམ་གྱི་འགྲན་བསྡུར་ཆེན་མོའི་ནང་སློབ་
ཁྲིད་སྤུས་ཚད་གོང་མཐོར་བཏང་ནས་དུས་རབས་གསར་པར་བསུ་བ་ཞུ་ཞེས་
པར་བྱ་དགའ་རིམ་པ་གསུམ་པ་ཐོབ་པ་བཅས་སོ། །



འགོ་བརྗོད། །
《སློབ་གྲྭ་ཆུང་འབྲིང་གི་སློབ་མའི་རྩོམ་ཡིག་སྦྱོང་བའི་མྱུར་ལམ་》ཞེས་པའི་
དཔེ་དེབ་འདི་ནི་ལྷུན་གྲུབ་རྫོང་སློབ་འབྲིང་གི་དགེ་རྒན་བསོད་ནམས་ཆོས་དར་
ལགས་ནས་བགྲང་བྱའི་ཕྲེང་བ་དུ་མར་སློབ་གྲྭ་ཆུང་འབྲིང་གི་བོད་སྐད་ཡིག་སློབ་
ཁྲིད་བྱ་གཞག་ལ་རྩེ་གཅིག་གིས་གཞོལ་བ་དང་སྦྲགས་སློབ་ཁྲིད་དངོས་དང་ཟུང་
དུ་སྦྲེལ་ནས་རྩོམ་འབྲིའི་རིགས་པའི་གཞུང་ལུགས་ལ་ཐོས་བསམ་ཞིབ་འཇུག་རྒྱུ་
ཆེར་བགྱིས་པའི་འབྲས་རྟགས་ཤིག་རེད། །
མི་དང་མིའི་དབར་ཕན་ཚུན་འབྲེལ་གཏུག་བྱེད་པ་དང༌། བསམ་པ་
བརྗེ་རེས་བྱེད་པ། ཆ་འཕྲིན་སྒྲོག་སྤེལ་བྱེད་པ་སོགས་མདོར་ན་ལས་དོན་དང་
སློབ་སྦྱོང་། འཚོ་བ་བཅས་ཕྱོགས་གང་ཅིའི་ཐད་མེད་དུ་མི་རུང་བའི་མཚོན་
ཆར་གྱུར་པ་ནི་སྐད་ཡིག་དེ་རང་ཡིན་ཞིང་། དེ་འདྲའི་མཚོན་ཆར་གྱུར་པའི་
སྐད་ཡིག་དེའང་ངག་ནས་བརྗོད་པའམ་ཡིག་ཐོག་ཏུ་འགོད་པའི་ཐབས་ལམ་
གཉིས་ལ་བརྟེན་དགོས་པ་དང་། རང་ཅག་གི་རྗེས་རབས་པ་རྣམས་ལ་རང་
ཉིད་ཀྱི་མཐོང་ཐོས་མྱོང་གསུམ་ཡིག་ཐོག་ཏུ་འགོད་པའི་རྩོམ་འབྲིའི་ནུས་རྩལ་
ཞན་ཁར། ཞན་ཆ་དེ་ཁ་གསབ་བྱ་རྒྱུ་དང་། རྩོམ་འབྲིའི་ལེགས་ལམ་དུ་དཀྲི་
བར་སྨན་པའི་གང་ལ་དེ་འཚམ་གྱི་རྩོམ་འབྲིའི་རིགས་པའི་གཞུང་ལུགས་ཅུང་མ་
ལག་ ཚང་ བ་དང་། ཁ་ གསལ་ བ། གོ་ བདེ་ བ། རིགས་ དབྱེ་ ཆོད་ པ།
སྤྱོད་བདེ་བ་ཞིག་མེད་རྐྱེན་རྩོམ་པ་པོས་དགོངས་བསམ་ཆེར་བཞེས་ཀྱིས་དཀའ་
བ་དང་དུ་བླངས་ནས་ཕྱི་རབས་པ་རྣམས་ལ་ལག་རྗེས་ཕྲན་ཙམ་འཇོག་ཕྱིར་ལོ་



མང་སློབ་ཁྲིད་མཛད་པའི་ཁྲོད་ནས་འཚོལ་ཞིབ་བྱུང་བའི་སློབ་གྲྭ་འབྲིང་ཆུང་གི་
སློབ་མའི་སེམས་ཁམས་ཀྱི་ཁྱད་ཆོས་དང་། ལོ་ནའི་འཕེལ་རིམ། རིག་་་་
སྟོབས་ཀྱི་གནས་ཚད་བཅས་ལ་དམིགས་ནས་མི་རིགས་གཞན་པའི་རྩོམ་འབྲིའི་
རིགས་པའི་གཞུང་ལུགས་ཀྱི་སྙིང་པོ་བསྡུས་པ་དང་རང་ཅག་གི་མེས་པོ་ཚོས་
བཞག་གནང་མཛད་པའི་བོད་རང་གི་ཐུན་མོང་མ་ཡིན་པའི་རྩོམ་འབྲིའི་རིགས་
པའི་གཞུང་ལུགས་རྣམས་ཕྱོགས་བསྡུས་མཛད་པའི་གོ་སླ་ལྟ་བདེའི་དཔེ་དེབ་
འདི་འདྲ་ཞིག་བརྩམས་པ་དེས་སློབ་མའི་སྐད་ཡིག་སྤྱོད་ནུས་གོང་དུ་གཏོང་རྒྱུར་
སྨན་ངེས་པ་མ་ཟད། རང་རིགས་ཀྱི་རིག་གནས་ཉམས་པ་སོར་ཆུད་དང་མ་
ཉམས་གོང་དུ་སྤེལ་རྒྱུར་ཡང་ཕན་ནུས་ངེས་ཅན་ཞིག་ཐོན་པ་སྨོས་མེད་ལགས། །
དཔེ་དེབ་འདིའི་ཁྱད་ཆོས་ནི་རྩོམ་འབྲིའི་ལས་ལ་འཇུག་མ་ཐག་པའི་བློ་
གསར་རྣམས་ལ་དམིགས་ནས་རྩོམ་ཡིག་གི་གོ་དོན་དང༌། རྩོམ་ཡིག་དང་འཚོ་
བའི་བར་གྱི་འབྲེལ་བ། དེ་སྦྱོང་བའི་གལ་ཆེའི་རང་བཞིན་དང་ཐབས་ལམ་
སོགས་ནས་གླེང་བསླངས་རྗེས་ རྒྱུན་སྤྱོད་རང་བཞིན་ཆེ་ཞིང་སློབ་མས་ཤེས་་་
དགོས་ངེས་སུ་གྱུར་པའི་ཇི་བཞིན་བརྗོད་པ་དང༌། གསལ་བཤད། དགག་
སྒྲུབ། ལྷུག་རྩོམ། སྙན་ཚིག་བཅས་རྩོམ་ཐབས་སོ་སོའི་རྩོམ་འབྲིའི་རིགས་
པའི་གཞུང་ལུགས་དང་། རིགས་པའི་གཞུང་ལུགས་དག་ལག་ལེན་དུ་བསྟར་
ཚུལ་གྱི་རྩོམ་དཔེ་སློབ་མའི་འཚོ་བ་དངོས་དང་དམ་དུ་འབྲེལ་བའི་ནང་དོན་ཕུན་
སུམ་ཚོགས་པར་སྦྱར་ནས་རེ་རེ་བཞིན་ལེའུ་དང་ས་བཅད་བཀར་ནས་བསྟན་
པས་མཛུབ་ཁྲིད་ཀྱི་ལམ་བུ་གསལ་ཞིང་བློ་བསྐྱེད་འཕེལ་བའི་ནུས་སྟོབས་ཆེ་བ་
དང་། ལྷག་པར་དུ་སྐད་ཡིག་སློབ་གཞིའི་ནང་དོན་གྱི་བཀོད་རིམ་དང་བསྟུན་
ནས་རྩོམ་འབྲི་མཛད་པས་སློབ་གཞིའི་ནང་དོན་བདེ་བླག་ངང་རྟོགས་རྒྱུར་ཡང་
གཞོགས་འདེགས་ཀྱི་ནུས་པ་ཐོན་ངེས་པ་སོགས་མདོར་ན་སློབ་གྲྭ་ཆུང་འབྲིང་གི་
སློབ་མ་རྣམས་སྐད་ཡིག་གི་ཤེས་བྱའི་ནམ་འཕངས་གཅོད་རྒྱུར་ཕུལ་བའི་རིན་
ཐང་བྲལ་བའི་ལེགས་སྐྱེས་ཤིག་ཡིན་གྱུར་ན་ཚང་མས་ཡིད་སེམས་དགའ་བདེས་



མྱོས་ཤིང་དད་འདུན་དྲག་པོས་དེབ་ཆུང་འདི་ལ་རྩེ་གཅིག་རོལ་བར་མཛོད་ཅིག་
ལྗོངས་སློབ་གཞི་རྩོམ་སྒྱུར་ལྟེ་གནས་སྐད་ཡིག་
སློབ་གཞི་རྩོམ་སྒྲིག་ཁང་གི་དོན་གྲུབ་རྒན་པས།



དཀར་ཆག
བྱབྱེསྱ ས གུགེ ི ི
ལེའུ་དང་པོ། གླེང་གཞི། ...….....
དང་པོ། རྩོམ་འབྲིའི་དམིགས་ཡུལ་དང་རེ་འདུན། ............
གཉིས་པ། གཙོ་བོའི་ནང་དོན་ཕྱོགས་བསྡུས། ། ..……....…......
ལེའུ་གཉིས་པ། རྩོམ་འབྲིའི་རྩ་བའི་ཤེས་བྱ། ......….…..…... (4)
དང་པོ། རྩོམ་ཡིག་གི་སྤྱིའི་གོ་དོན། ..........…….……..... (4)
གཉིས་པ། རྩོམ་ཡིག་དང་འཚོ་བའི་བར་གྱི་འབྲེལ་བ། ......... (4)
གསུམ་པ། རྩོམ་ཡིག་སྦྱོང་བའི་གལ་ཆེའི་རང་བཞིན་དང་
དམིགས་ཡུལ། ......... .............. (5)
བཞི་པ། རྩོམ་ཡིག་སྦྱོང་བའི་ཐབས་ལམ། .................. (6)
1. སྤྱི་ཚོགས་ཀྱི་འཚོ་བ་དངོས་ནང་ཟབ་ཞུགས་ཀྱིས་སྤྱི་ཚོགས་འཚོ་
བའི་ཁྲོད་ཀྱི་མི་དང་བྱ་བ་ཆེ་ཆུང་སྣ་ཚོགས་པར་ནན་ཏན་དང་
ཞིབ་ཚགས་ཀྱིས་བརྟག་དཔྱད་བྱེད་པའི་གོམས་གཤིས་ཆགས་
པ་བྱ་དགོས། .....……........
............... (6)
2. སུམ་རྟགས་དག་གསུམ་ལ་བྱང་དགོས། ........…..……..….. (7)
3. དཔེ་དེབ་གང་མང་བལྟ་དགོས། ........................ (10)
4. རྩོམ་འབྲིའི་ལག་ལེན་དངོས་ནང་ཞུགས་དགོས། .....…... (11)
ལྔ་པ། སྤྱིར་ན་རྩོམ་ཡིག་གི་རྣམ་གྲངས། ..…..……....…...... (12）
དྲུག་པ། བྱེ་བྲག་སློབ་གྲྭ་ཆུང་འབྲིང་གི་སློབ་མས་ངེས་པར་



སྦྱོང་དགོས་པའི་རྩོམ་འབྲིའི་ཤེས་བྱ། ............ (13)
1. སློབ་ཆུང་། །
(13)
2. དམའ་རིམ་སློབ་འབྲིང་། ...........…..…...…........ (13)
3. མཐོ་རིམ་སློབ་འབྲིང་། །
(14）
ལེའུ་གསུམ་པ། ཇི་བཞིན་བརྗོད་པའི་རྩོམ། ............... (15)
དང་པོ། ཇི་བཞིན་བརྗོད་པའི་རྩོམ་གྱི་གོ་དོན། ............ (15)
གཉིས་པ། ་ ཇི་བཞིན་བརྗོད་པའི་རྩོམ་གྱི་བརྗོད་བྱ་གཙོ་བོ། ... (15)
གསུམ་པ། ཇི་བཞིན་བརྗོད་པའི་རྩོམ་གྱི་བརྗོད་བྱའམ་ཚང་
དགོས་པའི་ཆ་རྐྱེན། ........................... (16)
བཞི་པ། ཇི་བཞིན་བརྗོད་པའི་རྩོམ་གྱི་རྩོམ་དཔེ་དང་དབྱེ་
ཞིབ། ...............
བ......• •。 (16)
1. མི་སྣ་གཙོ་བོ་བརྗོད་པའི་ཇི་བཞིན་བརྗོད་པའི་རྩོམ་གྱི་རྩོམ་
དཔེ་དང་དབྱེ་ཞིབ། ...............
1 རྩོམ་དཔེ། .........................................…... (17)
2 རྩོམ་དཔེ་དབྱེ་ཞིབ། .................................... (22)
ཉི རྩོམ་ཡིག་འབྲི་སྦྱོང་། .........
(25)
2. བྱ་བ་གཙོ་བོ་བརྗོད་པའི་ཇི་བཞིན་བརྗོད་པའི་རྩོམ་གྱི་རྩོམ་
དཔེ་དང་དབྱེ་ཞིབ། .....
（26)
1 རྩོམ་དཔེ། .........
བ..• •...•བ་བ• •• (26）
2 རྩོམ་དཔེ་དབྱེ་ཞིབ། .................................... (29)
3 རྩོམ་ཡིག་འབྲི་སྦྱོང་། ............
3. ཇི་བཞིན་བརྗོད་པའི་རྩོམ་ཡིག་ལས་མི་དང་བྱ་བ་གཉིས་
བར་གྱི་འབྲེལ་བ་དང་དེ་གཉིས་གཙོ་ཕལ་འཇོག་སྟངས། ...（32)
ལྔ་པ། ཇི་བཞིན་བརྗོད་པའི་རྩོམ་གྱི་གོ་རིམ་སྒྲིག་སྟངས། ...... （34）
，
，
• • •• • • • •• • • • • (16）
，
བ་བབབ•བ• (32）



1. གོ་རིམ་ཇི་བཞིན་བརྗོད་པ། ........................... （34)
2 གོ་རིམ་ཇི་བཞིན་བརྗོད་པའི་གོ་དོན། .................. (34)
2 གོ་རིམ་ཇི་བཞིན་བརྗོད་པའི་རྩོམ་དཔེ། .................. （34)
3 རྩོམ་དཔེ་དབྱེ་ཞིབ། .............
• •................
(39)
4 རྩོམ་ཡིག་འབྲི་སྦྱོང་། .................................... (40)
2. གོ་རིམ་ལྡོག་སྟེ་བརྗོད་པ། ........................... (41)
] གོ་རིམ་ལྡོག་སྟེ་བརྗོད་པའི་གོ་དོན། •..................... (41)
2 གོ་རིམ་ལྡོག་སྟེ་བརྗོད་པའི་རྩོམ་དཔེ། ................. （41)
3 རྩོམ་དཔེ་དབྱེ་ཞིབ། ...............…................. •• (47）
4 རྩོམ་ཡིག་འབྲི་སྦྱོང་། ...........
(48)
3. བར་བཅུག་དང་ཁ་གསབ་བརྗོད་པ། ..................... (49)
D བར་བཅུག་དང་ཁ་གསབ་བརྗོད་པའི་གོ་དོན། ..…........ (49)
2 བར་བཅུག་དང་ཁ་གསབ་བརྗོད་པའི་རྩོམ་དཔེ། ...…..... (49)
3 རྩོམ་དཔེ་དབྱེ་ཞིབ། ......
(52)
4 རྩོམ་ཡིག་འབྲི་སྦྱོང་། ...........
(53)
ལེའུ་བཞི་པ། བཀོད་འབྲིའམ་ཞིབ་འབྲི། .................. (54)
དང་པོ། ཞིབ་འབྲིའི་གོ་དོན། ...........…........... (54）
གཉིས་པ། ཞིབ་འབྲིའི་རྣམ་གྲངས། ................ (54)
1. མི་སྣ་ཞིབ་འབྲི། ............
(54)
མི་སྣའི་ཕྱིའི་གཟུགས་བརྙན་ཞིབ་འབྲི། ............... (55)
2 མི་སྣའི་སེམས་ཁམས་ཞིབ་འབྲི། .................... （55)
3 མི་སྣའི་ལུས་ཀྱི་སྦྱོར་བ་ཞིབ་འབྲི། ..................
4 མི་སྣའི་བརྗོད་གཏམ་ཞིབ་འབྲི། .................. (57)
S མི་སྣ་ཞིབ་འབྲི་བྱ་ཚུལ་གྱི་རྩོམ་དཔེ། ..................... (59)
• •.............
•......
•བཟ•（56)



( 66）
•
•
8 རྩོམ་དཔེ་དབྱེ་ཞིབ། .................................
• • • (62）
ཀྱེ རྩོམ་ཡིག་འབྲི་སྦྱོང་། .........................
...(64）
2. ཡུལ་ལྗོངས་ཞིབ་འབྲི། ................................. (65).
) རང་བྱུང་ཁམས་ཀྱི་བཀོད་པ་ཞིབ་འབྲི། ............... (65)
2 སྤྱི་ཚོགས་ཀྱི་ཁོར་ཡུག་ཞིབ་འབྲི། .....................
ཡུལ་ལྗོངས་ཞིབ་འབྲི་བྱ་ཚུལ་གྱི་རྩོམ་དཔེ། ............... (67)
4) རྩོམ་དཔེ་དབྱེ་ཞིབ། .......
བ..(70）
(5) རྩོམ་ཡིག་འབྲི་སྦྱོང་། .................................... (71)
ལེའུ་ལྔ་པ། རྒྱས་བཤད་དམ་ཞིབ་བརྗོད། ..................（72)
དང་པོ། ཞིབ་བརྗོད་ཀྱི་གོ་དོན།
...(72)
གཉིས་པ། ཞིབ་བརྗོད་ཀྱི་མིང་བརྡའི་སྐོར། ............... (72)
གསུམ་པ། ཞིབ་བརྗོད་རྩོམ་གྱི་མིང་བརྡ་བཀོལ་ཚུལ་སྐོར། ...（73)
1. མིང་བརྡ་དང་པོ་བཀོལ་ཚུལ། ...........................(73)
2. མིང་བརྡ་གཉིས་པ་བཀོལ་ཚུལ། ..................... (74)
3. མིང་བརྡ་གསུམ་པ་བཀོལ་ཚུལ། ........................（75)
བཞི་པ། ཞིབ་བརྗོད་རྩོམ་གྱི་མིང་བརྡ་བཀོལ་ཚུལ་གྱི་རྩོམ་
དཔེ། ..............................
ལྔ་པ། རྩོམ་དཔེ་དབྱེ་ཞིབ། .............................. (78)
དྲུག་པ། རྩོམ་ཡིག་འབྲི་སྦྱོང་། ...........................(79)
ལེའུ་དྲུག་པ། གསལ་བཤད་རྩོམ་ཡིག........................ (80)
དང་པོ། གསལ་བཤད་རྩོམ་ཡིག་གི་གོ་དོན། ..…............ (80)
གཉིས་པ། གསལ་བཤད་རྩོམ་ཡིག་གི་ཁྱད་ཆོས། ............ (80)
གསུམ་པ། གསལ་བཤད་རྩོམ་ཡིག་འབྲི་བའི་ཐབས་ལམ། ... (82)
བབ• • • •
• •
(76）



(88)
(92)
བཞི་པ། གསལ་བཤད་རྩོམ་གྱི་རྣམ་གྲངས། ..…...........（85)
ལྔ་པ། གསལ་བཤད་རྩོམ་གྱི་རྩོམ་དཔེ་དང་དབྱེ་ཞིབ། ...... (86)
1. རྩོམ་དཔེ་དང་པོ། རང་བྱུང་ཡུལ་ལྗོངས་ངོ་སྤྲོད། ...(86)
2. རྩོམ་དཔེ་དབྱེ་ཞིབ། .......…..……... ................. (87)
3. རྩོམ་དཔེ་གཉིས་པ། ཐོན་རྫས་ངོ་སྤྲོད། ..............
4. རྩོམ་དཔེ་དབྱེ་ཞིབ། ...........
(90)
5. རྩོམ་དཔེ་གསུམ་པ། བྱ་དངོས་འཕེལ་རྒྱས་ངོ་སྤྲོད། ...... (90)
6. རྩོམ་དཔེ་དབྱེ་ཞིབ། ..........
(92)
དྲུག་པ། རྩོམ་ཡིག་འབྲི་སྦྱོང་། །
ལེའུ་བདུན་པ། དགག་སྒྲུབ་རྩོམ་ཡིག......….…..…..…......... (93)
དང་པོ། དགག་སྒྲུབ་རྩོམ་ཡིག་གི་གོ་དོན། .................. (93)
གཉིས་པ། དགག་སྒྲུབ་རྩོམ་ཡིག་གི་ཁྱད་ཆོས་སམ་ནུས་པ། ... (93)
གསུམ་པ། དགག་སྒྲུབ་རྩོམ་ཡིག་གི་རྩ་བའི་གྲུབ་ཆ། ..….…...(94）
1. བསྒྲུབ་བྱ། ....…...
•...........• (95)
2. སྒྲུབ་བྱེད། .........
•(95)
3. སྒྲུབ་རིམ། ............
(95)
བཞི་པ། དགག་སྒྲུབ་རྩོམ་ཡིག་གི་རྩོམ་དཔེ་དང་དབྱེ་ཞིབ། ... (97)
1. རང་ལུགས་འཇོག་པ་གཙོ་བོར་བྱེད་པའི་དགག་སྒྲུབ་
རྩོམ་ཡིག .............. •.…...….......... (97)
1 རྩོམ་དཔེ། ......................................…..... (97)
2 རྩོམ་དཔེ་དབྱེ་ཞིབ། ..............…...
(98）
2. གཞན་ལུགས་དགག་པ་གཙོ་བོར་བྱེད་པའི་དགག་སྒྲུབ་
རྩོམ་ཡིག
• •...• ••：... (100)
1) རྩོམ་དཔེ། ། ...............



••• • • • • • •བ་བ•བ•བ•བ•བ• (112）
2 རྩོམ་དཔེ་དབྱེ་ཞིབ། ............. བ...........(102)
ལྔ་པ། རྩོམ་ཡིག་འབྲི་སྦྱོང་། ........................... (104）
ལེའུ་བརྒྱད་པ། ཚིགས་བཅད་རྩོམ་ཡིག། •................. (105)
དང་པོ། ཚིགས་བཅད་ཀྱི་གོ་དོན། ..................... (105)
གཉིས་པ། ཚིགས་བཅད་རྩོམ་ཡིག་འབྲི་བའི་ཐབས་ལམ།
•...............• (105)
གསུམ་པ། ཚིགས་བཅད་རྩོམ་ཡིག་འབྲི་བའི་ལག་ལེན་གྱི་དཔེ་
གཞི། ............... བ• • •བ• • • • • (107)
བཞི་པ། རྩོམ་ཡིག་འབྲི་སྦྱོང་། ........................... (111)
ལེའུ་དགུ་པ། ཚིག་ལྷུག་གམ་ལྷུག་རྩོམ་བཤད་པ། ......... (112)
དང་པོ། ལྷུག་རྩོམ་གྱི་གོ་དོན།
གཉིས་པ། ལྷུག་རྩོམ་གྱི་དབྱེ་བ། ........................ (113)
1. ཐད་བརྗོད་ལྷུག་རྩོམ། ................................. (114)
D ཐད་བརྗོད་ལྷུག་རྩོམ་གྱི་གོ་དོན། .................…... (114）
© ཐད་བརྗོད་ལྷུག་རྩོམ་གྱི་རྩོམ་དཔེ་དང་དབྱེ་ཞིབ། ...... (114）
2. བསྡུས་བརྗོད་ལྷུག་རྩོམ།
•........... (119)
0 བསྡུས་བརྗོད་ལྷུག་རྩོམ་གྱི་གོ་དོན། .................….. (119)
2 བསྡུས་བརྗོད་ལྷུག་རྩོམ་གྱི་རྩོམ་དཔེ་དང་དབྱེ་ཞིབ། ...... (120）
3 རྩོམ་ཡིག་འབྲི་སྦྱོང་། །
...... ........• (124)
ལེའུ་བཅུ་པ། རང་མོས་སྙན་ངག་གམ་སྙན་རྩོམ་གསར་པ།
•.............• (125)
དང་པོ། རང་མོས་སྙན་ངག་གམ་སྙན་རྩོམ་གསར་པ་དར་ཚུལ།
，
• • • ཟ• • (125）



གཉིས་པ། རང་མོས་སྙན་ངག་གི་གོ་དོན། ............... (126)
གསུམ་པ། རང་མོས་སྙན་ངག་གི་རྩོམ་དཔེ་དང་དབྱེ་ཞིབ།
•.......(127)
བཞི་པ། རྩོམ་ཡིག་འབྲི་སྦྱོང་། ..............…...
ལེའུ་བཅུ་གཅིག་པ། མཇུག་བསྡུའི་གཏམ། ............... (142)
• • •
(141)
，



ལེའུ་དང་པོ།
གླེང་གཞི།
དང་པོ།
རྩོམ་འབྲིའི་དམིགས་ཡུལ་དང་རེ་འདུན།
ཚན་རྩལ་དང་ཤེས་རིག་ལ་བརྟེན་ནས་དར་རྒྱས་ཕུན་སུམ་ཚོགས་པའི་
རྒྱལ་ཁབ་ཅིག་གསར་སྐྲུན་བྱེད་པའི་དུས་རབས་གསར་པ་དེ་འགོ་ཚུགས་ཟིན་པ་
མ་ཟད་སློབ་གསོའི་ཁྱབ་ཁོངས་ཧྲིལ་པོར་ཡིག་རྒྱུགས་སློབ་གསོའི་འཆིང་རྒྱ་ལས་
གྲོལ་ཏེ་བྱང་ཚད་སློབ་གསོར་འགྱུར་བའི་མཐོ་རླབས་ཤིག་འཕྱུར་ཟིན་པས།
ང་ཚོས་བྱང་ཚད་སློབ་གསོའི་དགོས་མཁོ་དང་འཚམ་པའི་ཤེས་ལྡན་མི་སྣ་གསོ་
སྐྱོང་བྱེད་པར་ཁོ་ཚོའི་དོན་དངོས་ཀྱི་འཇོན་ནུས་གོང་དུ་འཕེལ་ཐབས་བྱེད་་
དགོས་ཤིང་། དོན་དངོས་ཀྱི་འཇོན་ནུས་རྫོགས་པ་ལ་ཁོ་ཚོས་རྒྱུན་དུ་བྱ་དངོས་
སྣ་ཚོགས་ལ་བལྟ་ཞིབ་ཀྱིས་གནད་དོན་མཐོང་ཐུབ་པ་དང་། གནད་དོན་ལ་
དབྱེ་ཞིབ་བྱེད་ཐུབ་པ། གནད་དོན་ཐག་གཅོད་བྱེད་པའི་རང་ངོས་ཀྱི་བལྟ་
ཚུལ་དང་ཐབས་རྩལ་སྟོན་ཐུབ་པ་བཅས་དགོས། དེ་ལྟ་བུའི་འཇོན་ནུས་ཤིག་
གསོ་སྐྱོང་བྱེད་པར་རྩོམ་འབྲིའི་ལག་ལེན་གྱི་འཇོན་ཐང་ཕུན་སུམ་ཚོགས་པོ་ཞིག་
དགོས་པ་ནི་དེང་སྐབས་དུས་རབས་གསར་པས་ང་ཚོར་སྤྲད་པའི་ལས་འགན་
དཀའ་ཚེགས་ཆེ་ལ་གཟི་བརྗིད་ལྡན་པ་ཞིག་ཡིན་པ་ན་ལས་འགན་དེར་གཞོགས་
འདེགས་ཐུབ་ཕྱིར་དང་། དེ་བཞིན་དེང་སྐབས་རྒྱའི་སྐད་ཡིག་ཐོག་ནས་ཆུང་
འབྲིང་སློབ་མའི་རྩོམ་འབྲིའི་བལྟ་ཀློག་སློབ་དེབ་ཤིན་ཏུ་མང་པོ་ཡོད་ནའང་བོད་
སྐད་ཡིག་གི་ཐོག་ནས་འདི་ལྟ་བུའི་རྩོམ་འབྲིའི་བལྟ་ཀློག་གི་སློབ་དེབ་ཤིན་ཏུ་



དཀོན་པའི་སྟོང་ཆ་ཅུང་ཟད་ཙམ་སྐོང་ཐུབ་པའི་སྐུལ་སློང་བཟང་པོ་ལ་བརྟེན་
ནས་རང་ཉིད་ཀྱིས་ལོ་མང་སློབ་ཁྲིད་བྱས་པའི་ཉམས་མྱོང་ཕྱོགས་སྡོམ་དང་།
གནའ་དེང་མཁས་པས་བརྩམས་པའི་རྩོམ་འབྲིའི་ཤེས་བྱའི་སྐོར་གྱི་གཞུང་་་་་
ལུགས་སྣ་ཚོགས་ལ་བལྟ་ཀློག་དང་དཔྱད་ཞིབ་ཀྱིས་དེ་དག་ལས་ཆུང་འབྲིང་སློབ་
མར་ སྨན་པའི་ལེགས་ཆ་རྣམས་བླངས་ཏེ་དེབ་ཆུང་འདི་ཉིད་བྲིས་པ་ལགས།
འོན་ཀྱང་རང་ཉིད་ཀྱི་ཤེས་ཡོན་ཆུ་ཚད་དམན་ཞིང་བལྟ་རྒྱ་ཐོས་རྒྱ་ཆུང་བ།
རྩོམ་འབྲིར་སྨན་པའི་དཔྱད་གཞི་དང་དུས་ཚོད་དཀོན་པ་སོགས་རྒྱུ་རྐྱེན་སྣ་་
ཚོགས་ཀྱིས་རྐྱེན་པས་ཚིག་དོན་གང་གི་ཆ་ལའང་སྐྱོན་དང་ནོར་འཁྲུལ་གང་མང་
མཆིས་པས་ཁྱེད་ཅག་མཁྱེན་ལྡན་རྣམས་ཀྱིས་ལེགས་སྤེལ་ཉེས་འགོག་གི་་་་་་
དགོངས་འཆར་ལྷུག་སྩོལ་ཡོད་པར་མཁྱེན།
གཉིས་པ། གཙོ་བོའི་ནང་དོན་ཕྱོགས་བསྡུས།
ཆུང་འབྲིང་སློབ་མར་སྨན་པའི་རྩོམ་འབྲིའི་སྦྱོང་བརྡར་གྱི་དེབ་ཆུང་་་
འདིའི་ནང་དོན་ཕྱོགས་བསྡུས་ཀྱིས་གླེང་བར་བྱ་བ་ལ། །
ཀ དེབ་འདིའི་ནང་སློབ་ཆུང་ནས་དམའ་འབྲིང་དང་དམའ་འབྲིང་
ནས་མཐོ་འབྲིང་བར་གྱི་རྩོམ་འབྲིའི་ལག་ལེན་དངོས་ནང་བེད་སྤྱོད་དང་ཉེ་བར་
མཁོ་བའི་ཤེས་བྱ་ཁ་ཅིག་དམིགས་སུ་བཀར་ནས་བྲིས་ཡོད་པ་སྟེ། ཇི་བཞིན་
བརྗོད་པའི་རྩོམ་དང༌། གསལ་བཤད་རྩོམ། དགག་སྒྲུབ་ཀྱི་རྩོམ། ཚིགས་
བཅད་དང་ཚིག་ལྷུག རང་མོས་སྙན་རྩོམ། དེ་བཞིན་རྩོམ་འབྲིའི་ལག་ལེན་
དངོས་ནང་ཁ་ཚ་དགོས་གཏུགས་སུ་གྱུར་པའི་ཞིབ་འབྲི་(བཀོད་འབྲི་)དང་ཞིབ་
བརྗོད་(རྒྱས་བཤད་）སོགས་དམའ་འབྲིང་སློབ་མའི་རྩོམ་འབྲིའི་ཆུ་ཚད་དེ་ལམ་
ཐིག་ཨ་མ་རུ་བཟུང་ཐོག་སློབ་ཆུང་དང་མཐོ་འབྲིང་སོགས་བོད་སྐད་ཡིག་གི་ཐོག་
ནས་རྩོམ་འབྲིའི་ཤེས་བྱ་སློབ་སྦྱོང་དང་རྩོམ་ཡིག་དངོས་སུ་འབྲི་བའི་སྦྱོང་བརྡར་



བྱེད་པ་ལ་ཕན་པ་ངེས་ཅན་ཞིག་སྐྲུན་ཐུབ་པའི་ཁྱད་ཆོས་དམ་དུ་འཛིན་ནས་
བྲིས་ཡོད།
ཁ དེབ་འདིའི་ནང་རྩོམ་འབྲིའི་ལག་ལེན་དངོས་ལ་འཇུག་པའི་དཔེ་
གཞི་དང་དེའི་གསལ་བཤད་(དབྱེ་ཞིབ་)སྦྲགས་མ་ཁྱོན་ཉི་ཤུ་ཙམ་ཡོད་པ་དེ་
དག་དོན་དངོས་ཀྱི་འཚོ་བ་དང་། རྩོམ་འབྲིའི་ཤེས་བྱའི་དམིགས་ཚད། དེ་
བཞིན་རང་ཉིད་ཀྱི་རྒྱུན་རིང་སློབ་ཁྲིད་ཀྱི་ཉམས་མྱོང་བཅས་ཕྱོགས་གསུམ་ཟུང་
འབྲེལ་གྱི་ལམ་ནས་སློབ་མའི་རིག་སྟོབས་དང་འཚམ་པ་ཞིག་ཡོང་རྒྱུར་འབད་
བརྩོན་ཆེན་པོ་བྱས་ཡོད། །
ག དཔེ་གཞི་དང་གསལ་བཤད་(དབྱེ་ཞིབ་)ཀྱི་གཤམ་དུ་སློབ་མ་རང་
ཉིད་ཀྱིས་ཀླད་པ་དཀྲུག་ཅིང་ལག་པ་སྒུལ་ཏེ་ལེགས་བསྒྲུབ་བྱ་དགོས་པའི་རྩོམ་
ཡིག་འབྲི་སྦྱོང་གི་སྦྱོང་གཞི་ཡང་བཀོད་སྒྲིག་བྱས་ཡོད་པ་བཅས་སོ། །



ལེའུ་གཉིས་པ།
རྩོམ་འབྲིའི་རྩ་བའི་ཤེས་བྱ།
དང་པོ།
རྩོམ་ཡིག་གི་སྤྱིའི་གོ་དོན།
རྩོམ་ཡིག་ནི་མི་རྣམས་ཀྱིས་སྤྱི་ཚོགས་འཚོ་བའི་ལག་ལེན་ཁྲོད་ནས་མྱོང་
ཚོར་འགའ་ཞིག་བྱུང་བ་དག་སླར་ཡང་དཔྱད་ཞིབ་དང་འདོར་ལེན་གྱི་ལམ་ངེས་
ཅན་ཞིག་བརྒྱུད་དེ་དངོས་སུ་ཡིག་ཐོག་ལ་བཀོད་པ་ཞིག་ལ་ཟེར། དེ་ཡང་ཞིབ་
ཙམ་བརྗོད་ན་འཇིག་རྟེན་འདིར་འཚོ་གནས་བྱེད་བཞིན་པའི་མིའི་རིགས་་་་
ཡོངས་ལ་རང་ཉིད་གང་དུ་གནས་པའི་ཡུལ་དེར་འཚོ་གནས་བྱེད་པའི་བརྒྱུད་
རིམ་ནང་བྱ་དངོས་སྣ་ཚོགས་ཤིག་འཕྲད་སྲིད་ལ་བྱ་དངོས་དེ་དག་གིས་རང་ཉིད་
ལ་དམིགས་བསལ་གྱི་མྱོང་བ་དང་། ཚོར་སྣང་འགའ་ཞིག་འབྱུང་ངེས་ཡིན་
པས་མྱོང་ཚོར་དེ་དག་ལ་རང་ཉིད་ཀྱིས་བློས་བརྟག་ཅིང་དཔྱད་དེ་དཔེ་མཚོན་གྱི་
རང་བཞིན་དང༌། ཤེས་བྱའི་རང་བཞིན་ལྡན་པ་དག་དངོས་སུ་ཡིག་ཐོག་ལ་
བཀོད་དེ་སྤེལ་བར་བྱ་བ་དེ་ལ་རྩོམ་ཡིག་ཅེས་བརྗོད་དོ། ། །
གཉིས་པ། རྩོམ་ཡིག་དང་འཚོ་བའི་བར་གྱི་འབྲེལ་བ།
རྩོམ་ཡིག་གིས་སྤྱི་ཚོགས་ཀྱི་འཚོ་བ་མཚོན་ཞིང་འཚོ་བས་རྩོམ་ཡིག་ལ་
དཔྱད་གཞི་ཕུན་སུམ་ཚོགས་པོ་མཁོ་འདོན་བྱེད་ཀྱི་ཡོད་པས་རྩོམ་ཡིག་དང་།
འཚོ་བའི་བར་གྱི་འབྲེལ་བ་ནི་གཅིག་ལ་གཅིག་བརྟེན་གྱི་འབྲེལ་བ་གཏིང་ཟབ་
ཅིག་ཆགས་ཡོད། དེ་ཞིབ་མོར་གླེང་ན། རྩོམ་ཡིག་ནི་སྤྱི་ཚོགས་ཀྱི་འཚོ་བ་



མཚོན་པའི་ཐབས་ལམ་གལ་ཆེ་ཞིག་ཡིན་ལ་འཚོ་བ་ནི་རྩོམ་ཡིག་གི་འབྱུང་ཁུངས་
དང་། གདོད་མའི་དཔྱད་གཞི་མཁོ་འདོན་བྱེད་པའི་རྒྱུ་ཆ་གཙོ་བོ་དེ་ཡིན།
འོན་ཀྱང་འཚོ་བའི་ཁྲོད་ཀྱི་རྒྱུ་ཆ་ཡོད་དོ་ཅོག་སྣོད་གཉིས་ཕན་ཚུན་ཁ་སྦྱར་བ་
ལྟར་བུམ་པ་གང་བྱོའི་ཚུལ་དུ་ཐད་ཀར་ཚུར་རྩོམ་ཡིག་ཐོག་བླངས་པ་ཞིག་མ་
ཡིན་པར་འཚོ་བའི་ཁྲོད་ནས་བྱུང་བའི་གདོད་མའི་རྒྱུ་ཆ་དེ་དག་ལ་རྩོམ་པ་པོས་
གཏིང་ཟབ་ཀྱིས་ངོས་འཛིན་དང་། ཤེས་རྟོགས། འདོར་ལེན་བཅས་བྱས་ཏེ་
མི་རྣམས་ཀྱི་བློ་འགུག་གི་ནུས་པ་དང༌། བླང་དོར་གྱི་ནུས་པ་ལྡན་པའི་བརྗོད་
བྱ་ཡང་དག་པ་དེ་དག་སླར་ཡང་འཚོ་བའི་ཁྲོད་སྤེལ་ཏེ་འཚོ་བའི་ཁྲོད་ཀྱི་ལེགས་
ཉེས་ཀྱི་རྣམ་འགྱུར་སྣ་ཚོགས་པ་རྣམས་གསལ་སྟོན་བྱ་རྒྱུ་དེ་ཡིན། །
གསུམ་པ། རྩོམ་ཡིག་སྦྱོང་བའི་གལ་ཆེའི་རང་
བཞིན་དང་དམིགས་ཡུལ།
ང་ཚོས་རྒྱུན་གཏན་གྱི་སྤྱི་ཚོགས་འཚོ་བའི་ནང་ཡི་གེ་དང་འབྲེལ་བ་ཡོད་
པའི་བྱ་བ་ཡོངས་རྫོགས་རྩོམ་ཡིག་དང་ཁ་བྲལ་ཐབས་མེད་པས་ན་རང་ཉིད་ཆུང་
བྱིས་པའི་དུས་ནས་སློབ་གྲྭར་སྐྱོད་དེ་ཤེས་བྱའི་གནས་ལ་སྦྱང་བརྩོན་བྱེད་མཁན་
ཞིག་ཡིན་ཕྱིན་རང་ཉིད་ཀྱི་བྱ་གཞག་མཐའ་དག་རྩོམ་ཡིག་དང་ཁ་བྲལ་ཐབས་
གཏན་ནས་མེད་པས། ང་ཚོས་རྩོམ་འབྲིའི་ཤེས་བྱ་སློབ་སྦྱོང་དང་རྩོམ་ཡིག་
འབྲི་སྦྱོང་གི་བྱ་བར་ཤུགས་སྣོན་རྒྱག་རྒྱུ་དེ་ནི་བྱ་བ་ཐམས་ཅད་ཀྱི་ནང་ནས་གལ་
ཆེ་ཤོས་ ཤིག་ཡིན་པ་ སྤྱི་ཚོགས་ཀྱི་ལག་ལེན་ཁྲོད་ནས་ར་ སྤྲོད་བྱེད་ ཐུབ་ལ།
སྔོན་བྱོན་མཁས་པ་བསྟན་དར་ལྷ་རམས་པས་ཀྱང་། ཡི་གེ་དག་ཀྱང་སུག་བྲིས་
མ་འབྱོར་ན། དཔའ་རྩལ་ཆེ་བའི་དཔའ་བོ་ལག་རྡུམ་འདྲ། རྩོད་ལ་མཁས་
ཀྱང་རྩོམ་ཚུལ་མི་ཤེས་ན། ལྕེ་བརྒྱ་སྤྲུལ་ནས་སྨྲས་ཀྱང་ལྐུགས་པ་ཡིན། ཞེས་
པའི་ལེགས་བཤད་འདི་ལས་ཀྱང་གསལ་རྟོགས་ཐུབ་པ་ཡིན། དེ་ཡང་དཔེར་



ན་ང་ཚོས་རྒྱུན་གཏན་གྱི་སྤྱི་ཚོགས་འཚོ་བའི་ནང་ཚན་རིག་ཞིབ་འཇུག་དང་ཆ་
འཕྲིན་གཏོང་ལེན་འཆར་གཞི་དང་ཕྱོགས་སྡོམ། ལེགས་བསྟོད་ཉེས་སྨད་་་
དགའ་སྐྱོ་ཆགས་སྡང་བྱ་དངོས་གསལ་བཤད་སོགས་སྤྱི་ཚོགས་ཧྲིལ་པོའི་བྱ་་་
གཞག་མི་ཉུང་བ་ཞིག་རྩོམ་འབྲིའི་བྱ་བ་ལ་བརྟེན་ནས་ལེགས་སྒྲུབ་བྱེད་པས་ང་
ཚོ་སློབ་གྲྭ་ཆུང་འབྲིང་གི་སློབ་མ་རྣམས་ཀྱིས་རྩོམ་འབྲིའི་ཤེས་བྱ་སློབ་སྦྱོང་དང་།
རྩོམ་ཡིག་འབྲི་སྦྱོང་གི་བྱ་བར་ཤུགས་སྣོན་ཆེན་པོ་བརྒྱབ་སྟེ་རང་ཉིད་ཀྱིས་སྦྱང་
བརྩོན་བྱས་པའི་ཤེས་ཡོན་དེ་དག་སྤྱི་ཚོགས་ཀྱི་འཚོ་བ་དངོས་ནང་བེད་སྤྱོད་ཡང་
དག་པར་ཐུབ་པ་དང༌། དུས་རབས་གསར་པས་ང་ཚོར་བཏོན་པའི་བྱང་ཚད་
སློབ་གསོའི་རེ་འདུན་དང་འཚམ་པ་ཞིག་ཡོང་བ་བྱ་རྒྱུ་དེ་ནི་རྩོམ་ཡིག་སྦྱོང་བའི་
གལ་ཆེའི་རང་བཞིན་དང་དམིགས་ཡུལ་ཉག་ཅིག་ཡིན་ནོ། །
བཞི་པ།
རྩོམ་ཡིག་སྦྱོང་བའི་ཐབས་ལམ།
ང་ཚོ་སློབ་གྲྭ་ཆུང་འབྲིང་གི་སློབ་མ་རྣམས་ཀྱིས་བརྗོད་བྱའི་ནང་དོན་ཕུན་
སུམ་ཚོགས་ལ་རྗོད་བྱེད་ཚིག་སྦྱོར་བདེ་བའི་རྩོམ་ཡིག་ལེགས་པོ་ཞིག་འབྲི་ཤེས་པ་
དགོས་ན། དང་ཐོག་རྩོམ་ཡིག་སྦྱོང་བའི་ཐབས་ལམ་བཟང་པོ་མི་ཉུང་བ་ཞིག་
ཡོད་པ་དེ་དག་ལ་དོ་སྣང་དང༌། ཉམས་ཞིབ། ཤེས་རྟོགས་བཅས་བྱེད་་
དགོས་ཤིང་། ལྷག་དོན་རྩོམ་ཡིག་སྦྱོང་བར་ཉེ་བར་མཁོ་བའི་ཐབས་ལམ་གལ་
ཆེ་བ་བཞིའི་ཐོག་ངེས་པར་འབད་བརྩོན་དང་ཟབ་ཞུགས་བྱེད་དགོས་པ་སྟེ།
1. སྤྱི་ཚོགས་ཀྱི་འཚོ་བ་དངོས་ནང་ཟབ་ཞུགས་ཀྱིས་སྤྱི་ཚོགས་
འཚོ་བའི་ཁྲོད་ཀྱི་མི་དང་བྱ་བ་ཆེ་ཆུང་སྣ་ཚོགས་པར་
ནན་ཏན་དང་ཞིབ་ཚགས་ཀྱིས་བརྟག་དཔྱད་བྱེད་
པའི་གོམས་གཤིས་ཆགས་པ་བྱ་དགོས།
སྤྱི་ཚོགས་ཀྱི་འཚོ་བ་དངོས་ནང་ཟབ་ཞུགས་བྱེད་རྒྱུ་དེ་ནི་རྩོམ་ཡིག་སྦྱོང་



བའི་ཐབས་ལམ་གལ་ཆེ་ཞིག་ཡིན་པར་བརྟེན་སློབ་མ་རྣམས་ཀྱིས་རང་ཉིད་གང་
དུ་གནས་སའི་སྤྱི་ཚོགས་ཀྱི་འཚོ་བ་དངོས་ནང་རྟོག་ཞིབ་དང་ཉམས་ལེན་གྱིས་
རང་གི་ཀླད་པའི་ནང་རྩོམ་ཡིག་འབྲི་བའི་རྒྱུ་ཆ་སྣ་ཚོགས་གསོག་འཇོག་ཐུབ་པ་
བྱ་དགོས། དེ་ཡང་དཔེར་ན་རང་ཉིད་མི་ཚོགས་སྡུག་པའི་གྲོང་ཁྱེར་དུ་གནས་
སྡོད་བྱ་མཁན་ཞིག་ཡིན་ན་དེ་གའི་མི་རྣམས་ཀྱི་འཚོ་བ་དང་ཁོར་ཡུག་གི་རྣམ་པ་
སོགས་བྱ་དངོས་སྣ་ཚོགས་ལ་རྟོག་ཞིབ་ནན་ཏན་བྱེད་དགོས་པ་དང༌། དེ་
བཞིན་རང་ཉིད་ཞིང་གྲོང་དུ་གནས་སྡོད་བྱ་མཁན་ཞིག་ཡིན་ན་དེ་གའི་ཞིང་པ་
རྣམས་ཀྱི་ཐུན་མོང་མ་ཡིན་པའི་ཁྱད་ཆོས་དང༌། བདེ་ཁོད་སྙོམས་པའི་ཞིང་
ཐང་སྟེང་དུ་འཚར་ལོངས་འབྱུང་བཞིན་པའི་སྐྱེ་དངོས་སྣ་ཚོགས་ཀྱི་སྐྱེ་འཚར་
ཁྱད་ཆོས་སོགས་ལ་རྟོག་ཞིབ་ནན་ཏན་བྱེད་པ་དང་། རང་ཉིད་ཡངས་ཤིང་རྒྱ་
ཆེ་བའི་རྩ་ཐང་དུ་གནས་སྡོད་བྱ་མཁན་ཞིག་ཡིན་ན་སྔོ་ཞིང་དྭངས་བའི་རྩྭ་ཐང་
གི་ཁྱད་ཆོས་དང་། བརྗིད་ཆགས་ལྡན་པའི་རི་བོའི་ཉམས་འགྱུར། གྲངས་
ལས་འདས་པའི་རྟ་ནོར་ལུག་གསུམ། ལས་ལ་བརྩོན་ཞིང་དཔའ་ངར་ལྡན་
པའི་འབྲོག་པ་རྣམས་ཀྱི་འཚོ་བའི་སྤྱོད་སྟངས་སོགས་ཐུན་མོང་མ་ཡིན་པའི་ཁྱད་
ཆོས་དེ་དག་ལ་རྟོག་ཞིབ་ནན་ཏན་བྱེད་དགོས། མདོར་ན་རང་ཉིད་གང་དུ་
གནས་ཀྱང་དེ་གའི་ཕྱི་ཡི་འཇིག་རྟེན་དང་ནང་བཅུད་ཀྱི་སེམས་ཅན་རྣམས་ཀྱི་
དམིགས་བསལ་ཁྱད་ཆོས་དང་རྣམ་འགྱུར་སྣ་ཚོགས་པ་རྣམས་རང་གི་བློ་ཡི་བང་
མཛོད་ནང་བསྡུ་རུབ་ཀྱིས་རྩོམ་ཡིག་འབྲི་བའི་རྒྱུ་ཆ་འབོར་ཆེན་ཞིག་གསོག་་
འཇོག་ཐུབ་པ་བྱ་རྒྱུ་དེ་ནི་རྩོམ་ཡིག་སྦྱོང་བའི་གལ་ཆེའི་ཐབས་ལམ་ཞིག་ཡིན་
ནོ། །
2. སུམ་རྟགས་དག་གསུམ་ལ་བྱང་དགོས།
སུམ་རྟགས་དག་གསུམ་ལ་བྱང་དགོས་ཞེས་པ་ནི་རང་ཉིད་ཀྱི་འབྲི་བྱར་
འགྱུར་བའི་རྩོམ་ཡིག་དེ་ཉིད་བརྗོད་བྱ་ཁ་གསལ་ལ་རྗོད་བྱེད་ཚིག་སྦྱོར་བདེ་བ་



ཞིག་ཡོང་བ་བྱེད་དགོས་ན་ངེས་པར་དུ་སུམ་རྟགས་དག་གསུམ་གྱི་རྨང་གཞིའི་
ཤེས་བྱར་སྦྱངས་པ་ཐོན་པ་ཞིག་དགོས་པ་ནི་ཤིན་ཏུ་གལ་ཆེ་བ་ཞིག་ཡིན། ང་
ཚོས་སྦྱངས་ཟིན་པའི་མིང་ཚིག་དག་བེད་སྤྱོད་ཀྱིས་བརྗོད་པ་བདེ་བའི་ཚིག་གྲུབ་
བཟོ་ཤེས་པའི་རྨང་གཞིའི་ཐོག་སུམ་ཅུ་པའི་མན་ངག་བློ་འཛིན་དང་དེ་དག་ལག་
ལེན་དངོས་ནང་བེད་སྤྱོད་བྱེད་པའི་ཐབས་ལམ་རྣམས་གསལ་རྟོགས་ཐུབ་པ་
བྱེད་དགོས་ལ་ཕྲད་དེ་དག་རྗོད་བྱེད་ཚིག་ཙམ་མ་ཟད་བརྗོད་བྱ་དོན་གྱི་ཐོག་ལ་
ལུགས་མཐུན་གྱི་ཕྲད་སྦྱོར་བྱེད་པའི་ཐབས་ལམ་དེ་ཉིད་ཀྱང་ངེས་པར་དུ་གསལ་
ཤེས་ཐུབ་པ་དགོས། དེ་ཡང་ལུགས་མཐུན་གྱི་ཕྲད་སྦྱོར་ཞེས་པ་ནི་སློབ་མ་རེ་
འགའི་རྩོམ་ཡིག་ནང་བརྗོད་བྱ་དོན་གྱི་ཐོག་ལ་ལུགས་མཐུན་མ་ཡིན་པའི་ཕྲད་
སྦྱོར་བྱེད་པ་མང་པོ་ཞིག་མཐོང་རྒྱུ་ཡོད་པ་ནི། དཔེར་ན། ངས་ཞོགས་པ་སྔ་
པོར་མལ་ལས་ལངས་ཏེ་ཁ་ངོ་བཀྲུས་ཏེ་ཞོགས་ཇ་བཏུང་སྟེ་དཔེ་ཁུག་ཁུར་ཏེ་
སློབ་གྲྭར་སྐྱོད་པ་ཡིན་ལྟ་བུར་མཚོན་ན་མ་གཞི་སློབ་ཕྲུག་དེས་ལྷག་བཅས་ཀྱི་
ཕྲད་དེ་དག་སྒྲ་སྦྱོར་དང་མཐུན་པའི་སྒོ་ནས་བེད་སྤྱོད་ཐུབ་ཡོད་ཀྱང་ཚིག་དུམ་
གཅིག་གི་ནང་དུ་ལྷག་བཅས་ཀྱི་ཕྲད་ཁོ་ན་བེད་སྤྱོད་བྱས་པ་དེས་སློབ་ཕྲུག་དེའི་
རྩོམ་ཡིག་ནི་ཟས་སོང་གི་རྩིས་ཕྲ་ལྟ་བུ་ཞིག་ལས་བརྗོད་བྱ་དོན་དང་ལྡན་ལ་རྗོད་
བྱེད་ཚིག་སྦྱོར་སྙན་པ་ཞིག་གཏན་ནས་ཆགས་ཐུབ་མེད། འོ་ན་གོང་གསལ་གྱི་
ཚིག་དུམ་དེར་ལུགས་མཐུན་གྱི་ཕྲད་སྦྱོར་ཞིག་བྱེད་ན། ངས་ཞོགས་པ་སྔ་པོར་
མལ་ལས་ལངས་ཏེ་ཁ་ངོ་བཀྲུས་ཤིང་ཞོགས་ཇ་བཏུང་རྗེས་དཔེ་ཁུག་ཁུར་ནས་
སློབ་གྲྭར་སྐྱོད་པ་ཡིན་ཞེས་བྲིས་ན་ཚིག་དུམ་དེ་ཉིད་གཅིག་ནས་སུམ་ཅུ་པའི་སྒྲ་
སྦྱོར་དང་མཐུན་ལ་གཉིས་ནས་བརྗོད་པ་བདེ་བ་གཅོད་མཚམས་ཁ་གསལ་བ་
སོགས་ཀྱི་དགེ་མཚན་མི་ཉུང་བ་ཞིག་མཐོང་ཆོས་སུ་གྲུབ་བོ། །
ཡང་སློབ་མ་རེ་འགའི་རྩོམ་ཡིག་ནང་དུ་ངས་ཞོགས་པ་མལ་ལས་ལངས་
ནས་ཁྲུས་བྱབས་ནས་ཞོགས་ལྟོ་ཟས་ནས་དཔེ་ཁུག་ཁུར་ནས་སློབ་གྲྭར་སྐྱོད་པ་
ཡིན་ལྟ་བུ་ཚིག་དུམ་གཅིག་གི་ནང་དུ་ནས་སྒྲ་ཉི་བརྩེགས་དང་གསུམ་བརྩེགས།
-



སྐབས་རེ་ནས་སྒྲ་དྲུག་བདུན་ཙམ་བསྟུད་མར་བརྩེགས་ཏེ་ཕྲད་སྦྱོར་བྱེད་སྟངས་
ལུགས་མཐུན་མ་ཡིན་པའི་སྣང་ཚུལ་དེ་འདྲ་རྟག་ཏུ་མཐོང་རྒྱུ་ཡོད་པས་ང་ཚོས་
སུམ་ཅུ་པའི་སྒྲ་སྦྱོར་སློབ་སྦྱོང་བྱེད་སྐབས་གཅིག་ནས་ཕྲད་དེ་དག་སྒྲ་སྦྱོར་གྱི་
མཚན་ཉིད་དང་མཐུན་ལ་གཉིས་ནས་ཕྲད་དེ་དག་ལུགས་མཐུན་གྱིས་བེད་སྤྱོད་
བྱེད་པའི་ཐབས་ལམ་ཡང་ཁོང་དུ་ཆུད་པ་བྱེད་དགོས། །
དེ་བཞིན་དོན་སྦྱོར་གྱི་ངོས་ནས་བརྗོད་ནའང་རྩ་བའི་ཕྲད་བཅུ་བཞི་དང་
རྣམ་དབྱེ་བརྒྱད་ཀྱི་རྣམ་གྲངས་དང་ཁྱད་ཆོས་མི་འདྲ་བ་རྣམས་ཁོང་དུ་ཆུད་པ་
ལས་རྩོམ་འབྲིའི་བརྗོད་དོན་ཁ་གསལ་གོ་བདེར་འགྱུར་བ་ལ་ཕན་ཐོགས་ངེས་
ཅན་ཞིག་འབྱུང་རིགས་པ་དཔེར་ན་ཁོང་གི་ཁྱི་ལ་ལྟོ་སྟེར་ལྟ་བུ་དང་ཁོང་གིས་ཁྱི་
ལ་ལྟོ་སྟེར་ལྟ་བུའི་བརྗོད་ཚིག་དེ་གཉིས་ལ་གི་སྒྲའི་རྗེས་སུ་རྗེས་འཇུག་ས་ཡིག་
ཡོད་མིན་ཙམ་གྱིས་བྱེད་པ་པོ་དངོས་བསྟན་དང་ཤུགས་བསྟན་བར་གྱི་ཁྱད་པར་
མི་འདྲ་བ་དེ་གསལ་བར་བསྟན་ཐུབ་པ་དང་ཡང་བོད་དུ་སྐྱོད་ལྟ་བུ་དང་བོད་
ནས་སྐྱོད་ལྟ་བུའི་རྣམ་དབྱེ་གཉིས་པ་དང་ལྔ་པའི་ཕྲད་སྦྱོར་མི་འདྲ་བ་ལ་བརྟེན་
ནས་སྐྱོད་པ་པོ་གཉིས་ཀྱིས་གང་དུ་སྐྱོད་པ་དང་གང་ནས་སྐྱོད་པའི་ཡུལ་མི་འདྲ་
བ་གསལ་བར་བསྟན་པ་སོགས་དགེ་མཚན་མང་པོ་ཞིག་མངོན་རྒྱུ་ཡོད་ལ་རྟགས་
འཇུག་ལས་ཀྱང་བྱ་བྱེད་ལས་གསུམ་དང་བདག་གཞན་དུས་གསུམ་སོགས་ཀྱི་
རྣམ་གཞག་དབྱེ་ཚུལ་ལས་རྩོམ་ཡིག་གི་གོ་དོན་གསལ་རྟོགས་ཡོང་རྒྱུར་ཕན་པ་
ངེས་ཅན་ཞིག་སྐྲུན་ཐུབ་པ་དཔེར་ན་ཡི་གེ་དེ་བཀླག་པའི་བརྒྱུད་རིམ་ནང་།
ཡི་གེ་དེ་ཀློག་པའི་བརྒྱུད་རིམ་ནང༌། ཡི་གེ་དེ་བཀླགས་པའི་བརྒྱུད་རིམ་ནང་
ཞེས་བཀླག་ཅེས་པའི་དག་དོན་མི་འདྲ་བ་གསུམ་ལ་བརྟེན་ནས་སྔ་ཕྱིའི་བརྗོད་
དོན་ལ་བསམ་གཞིགས་བྱེད་མི་དགོས་པར་ཡི་གེ་དེ་བཀླག་རྒྱུ་དང་ཀློག་བཞིན་པ་
བཀླགས་ཟིན་པ་བཅས་དུས་ཀྱི་ཁྱད་པར་མི་འདྲ་བ་རྣམས་གསལ་བར་བསྟན་
ཐུབ་པ་སོགས་ཀྱི་དགེ་མཚན་མང་དུ་ཡོད་ཀྱང་ཞིབ་ཕྲ་སུམ་རྟགས་ཀྱི་ཤེས་བྱ་དེ་
དག་རྩོམ་འབྲིའི་ལག་ལེན་དངོས་ནང་རང་ཉིད་ཀྱིས་དངོས་སུ་བེད་སྤྱོད་སྐབས་



གསལ་རྟོགས་ཐུབ་རྒྱུ་ཡིན་པས་ན་འདིར་ཡིག་ཚོགས་ལ་འཇིགས་ཏེ་དཔེ་མཚོན་
ཙམ་གྱིས་འཐུས་པར་བྱས་སོ། །དེ་བཞིན་དག་ཡིག་ནི་རྩོམ་ཡིག་འབྲི་བའི་རྒྱུ་
ཆའམ་ཆ་རྐྱེན་མེད་དུ་མི་རུང་བ་ཞིག་ཡིན་པ་ནི་སྔོན་བྱོན་མཁས་པ་རྣམས་ཀྱིས་
ཡི་གེར་དག་ཆ་མེད་ན་ནི། སེང་གེ་ཤི་བའི་རོ་དང་འདྲ་ཞེས་གསུངས་ཏེ་དག་
ཆ་ནི་ཡི་གེའི་རྩ་བའི་སྲོག་ལྟ་བུ་ཞིག་ཏུ་ངོས་འཛིན་ཞུས་ཤིང་འདས་པའི་ལོ་རྒྱུས་
ཀྱི་ནང་དུའང་ཡི་གེའི་དག་ཆ་ནོར་བའི་རྐྱེན་གྱིས་དོན་ལ་ནོར་འཛོལ་མང་པོ་
ཞིག་བྱུང་བ་དཔེར་ན། གཡག་རྔ་དཀར་ཤི་སོང་ཞེས་པ་ལ་གཡག་ལྔ་དཀར་ཤི་
སོང་ཞེས་ར་རྔའི་ཚབ་ཏུ་ལ་ལྔ་བྲིས་ཏེ་ནང་མི་ལ་སེམས་ཁྲལ་ཆེན་པོ་བཟོ་མྱོང་བ་
དང་། དྲི་བཟང་ཞིག་སྐུར་ཤོག་ཅེས་པ་ལ་གྲི་བཟང་ཞིག་སྐུར་ཤོག་ཅེས་ད་
དྲིའི་ཚབ་ཏུ་ག་གི་བྲིས་པས་བསང་འཁན་པ་དང་བ་ལུ་སོགས་ཀྱི་དྲི་བཟང་ཞིག་
སྐུར་རྒྱུའི་ཚབ་ཏུ་གྲི་བཟང་པོ་རྣོ་ངར་ལྡན་པ་ཞིག་སྐུར་བ་སོགས་དག་ནོར་གྱིས་
རྐྱེན་པས་དོན་ལ་གོ་བ་ལོག་སྒྲུབ་ཏུ་གྱུར་པ་ཇི་སྙེད་ཅིག་བྱུང་བ་ལས་དག་ཡིག་
ཤེས་པའི་དགེ་མཚན་དང་མི་ཤེས་པའི་སྐྱོན་རྣམས་གསལ་རྟོགས་ཐུབ་རྒྱུ་ཡིན་
པས་ང་ཚོས་རྩོམ་ཡིག་ལེགས་པོ་ཞིག་འབྲི་བར་ངེས་པར་དུ་སུམ་རྟགས་དག་
གསུམ་ལ་བྱང་དགོས་པ་ནི་ཤིན་ཏུ་གལ་ཆེའོ། འདིར་གསལ་བཤད་ཞུ་དགོས་
པ་ཞིག་ལ་སློབ་ཆུང་སློབ་མ་རྣམས་ཀྱིས་རང་གི་ལོ་ནའི་ཁྱད་ཆོས་དང་འཚམ་
པའི་རྩོམ་ཡིག་ལེགས་པོ་ཞིག་འབྲི་ཤེས་པ་དགོས་ན། སུམ་རྟགས་ཀྱི་དོན་སྦྱོར་
མ་ཤེས་ཀྱང་སུམ་ཅུ་པའི་ཕྲད་བཅུ་བཞིའི་ངོས་འཛིན་དང་སྒྲ་སྦྱོར་བྱེད་སྟངས།
དེ་བཞིན་དག་ཡིག་གི་ཤེས་བྱ་དག་ལ་སྦྱང་བ་ཐོན་ངེས་ཤིག་དགོས་པ་ནི་སྨོས་མི་
དགོས་སོ། །
3. དཔེ་དེབ་གང་མང་བལྟ་དགོས།
དཔེ་དེབ་ནི་མིའི་རིགས་ཀྱི་བློ་རིག་གི་སྒོ་བརྒྱ་འབྱེད་པའི་ལྡེ་མིག་དང་རྩོམ་
རྩལ་གྱི་སྐྱོང་བ་སྦྱིན་པའི་སློབ་དཔོན། རྩོམ་འབྲིའི་རྒྱུ་ཆར་སྨན་པའི་དཔྱད་
10



གཞི་བསྡུ་རུབ་བྱེད་པའི་ནོར་མཛོད་ལྟ་བུ་ཞིག་ཡིན་པ་ན་ང་ཚོ་སློབ་མ་རྣམས་
ཀྱིས་དཔེ་དེབ་གང་མང་བལྟ་ཀློག་བྱ་རྒྱུ་དེ་ནི་རྩོམ་འབྲིའི་ནུས་རྩལ་སྦྱོང་བའི་
ཐབས་ལམ་གལ་ཆེ་ཞིག་ཡིན། དེ་ཡང་རྒྱའི་སྙན་ངག་པ་ཏུའུ་ཧྥུ་( #t #)ཡིས་
རྩོམ་ལ་ཐོག་མར་འཇུག་པའི་སྐྱེ་བོ་ཡིས། སྔོན་དང་ད་ལྟའི་དཔེ་ཆ་གང་མང་
གཟིགས། དཔེ་ཆ་བྱེ་བ་འབུམ་ལ་གཟིགས་པ་ན། སྨྱུག་རྩེ་སྐྱོད་པ་ལྷ་ཡིས་ཁ་
ལོ་སྒྱུར། ཞེས་གསུངས་པ་ལྟར་ང་ཚོས་དུས་རྒྱུན་སློབ་གྲྭའི་འཚོ་བའི་ནང་སློབ་
དེབ་ཁོ་ནར་མགོ་བོ་འཁོར་ནས་མ་བསྡད་པར་བླང་དོར་གྱི་གནས་ལུགས་བསྟན་
ཐུབ་ཅིང་ཡར་རྒྱས་ལ་ཕན་པ་ཡོད་པའི་དཔེ་དེབ་གང་མང་བལྟ་ཀློག་གིས་བརྗོད་
བྱའི་དོན་དང༌། རྗོད་བྱེད་ཚིག་གི་ཉིང་ཁུ་དག་རང་རྒྱུད་ལ་གསོག་འཇོག་བྱེད་
ཐུབ་ན་དངོས་འབྲེལ་སྙན་ངག་མཁས་པ་ཏུའུ་ཧྥུས་གསུངས་པ་བཞིན་རང་ཉིད་
ཀྱིས་རྩོམ་ཡིག་གང་ཞིག་བྲིས་ནའང་སྨྱུག་རྩེ་ལྷ་ཡིས་སྐུལ་བ་བཞིན་ཐོགས་མེད་དུ་
འབྲི་ཐུབ་རྒྱུ་ནི་ཐེ་ཚོམ་མི་དགོས་པ་ཞིག་ཡིན། དེ་ཡང་འདས་པའི་ལོ་རྒྱུས་ཀྱི་
ནང་འཛམ་གླིང་ཐོག་གི་རྩོམ་པ་པོ་མང་པོ་ཞིག་དཔེ་དེབ་གང་མང་བལྟ་ཀློག་
བྱས་པ་ལས་མཐར་རྩོམ་འབྲིའི་བྱ་བ་ལ་བྱང་ཆུབ་པར་གྱུར་ཏེ་རང་ཉིད་ཀྱིས་
བྲིས་པའི་རྩོམ་ཡིག་དེ་ཉིད་སྙན་གྲགས་འཛམ་གླིང་དུ་ཁྱབ་པ་ཞིག་བྱུང་བ་དཔེར་
ན། ཧྥུ་ལོ་པད་ཀྱིས་པུ་ཧྥ་ལ་དང་པའེ་ཅུས་ཤས་ཞེས་པའི་དཔེ་དེབ་དེ་འབྲི་བ་
ལ་དཔྱད་གཞིའི་དེབ་ཆིག་སྟོང་ལྔ་བརྒྱ་ལྷག་ཙམ་བལྟས་པ་དང་། ཟིན་དེབ་ཁོ་
ན་མཐོ་ཚད་ཚུན་བརྒྱད་ལྷག་ཙམ་བྱུང་བར་གྲགས་ཤིང་དེབ་དེ་བྲིས་ཟིན་རྗེས་
འཛམ་གླིང་དུ་སྐད་གྲགས་ཆོད་པའི་དེབ་གཅིག་ཏུ་གྱུར་པ་རེད།
དེ་ན་ང་ཚོ་སློབ་མ་རྣམས་ཀྱིས་རྩོམ་འབྲིའི་ནུས་རྩལ་མཐོ་རུ་གཏོང་ཕྱིར་
རྒྱུན་དུ་དཔེ་དེབ་གང་མང་བལྟ་ཀློག་བྱེད་པའི་གོམས་གཤིས་ཆགས་པ་བྱེད་རྒྱུ་ནི་
ཤིན་ཏུ་གལ་ཆེའོ། །
4. རྩོམ་འབྲིའི་ལག་ལེན་དངོས་ནང་ཞུགས་དགོས།
རྩོམ་འབྲིའི་ལག་ལེན་དངོས་ནང་ཞུགས་དགོས་ཞེས་པ་ནི་ང་ཚོ་སློབ་མ་



རྣམས་ཀྱིས་རྒྱུན་གཏན་སྤྱི་ཚོགས་འཚོ་བའི་ཁྲོད་དུ་རྟོག་ཞིབ་བྱེད་པ་དང་རྩོམ་
འབྲིའི་རྨང་གཞིའི་ཤེས་བྱར་གྱུར་པའི་སུམ་རྟགས་དག་གསུམ་ལ་བྱང་བ་དཔེ་
དེབ་དང་ཚགས་པར་གང་མང་བལྟ་བ་བཅས་རྩོམ་འབྲིའི་རྒྱུ་ཆའམ་ཐབས་ལམ་
གསུམ་པོ་དེ་འཛོམས་ནའང་རང་ཉིད་ཀྱི་བློ་རིག་དང་ལག་པ་སྒུལ་ཏེ་རྩོམ་ཡིག་
དངོས་སུ་འབྲི་བའི་སྦྱོང་བརྡར་ནང་མ་ཞུགས་ན་རང་ཉིད་རྩོམ་པ་པོ་ཞིག་ཏུ་
འགྱུར་རྒྱུ་ནི་ཉི་མོའི་སྐར་མ་དང་མཚུངས་པས་རྒྱུན་དུ་ལག་པ་སྒུལ་ཏེ་རྩོམ་་
འབྲིའི་ལག་ལེན་དངོས་ནང་ཞུགས་རྒྱུ་ནི་གོང་གསལ་གྱི་ཐབས་ལམ་གསུམ་པོ་དེ་
ལས་ཀྱང་གལ་ཆེ་བ་ཞིག་ཡིན་ནོ། །དེ་ཡང་སྔོན་བྱོན་མཁས་པ་རྣམས་ཀྱིས་རྩོམ་
གྱི་ཡོན་ཏན་འབྲི་བ་ཡིན། འབྲི་གིན་འབྲི་གིན་ཡག་ཏུ་འགྲོ། ཞེས་གསུངས་
པ་ལྟར་དང་ཐོག་རང་ཉིད་ཀྱིས་བྲིས་པའི་རྩོམ་ཡིག་དེ་ཉིད་བརྗོད་དོན་ཁ་གསལ་
ལ་རྗོད་བྱེད་ཚིག་སྦྱོར་སྙན་པ་ཞིག་ཡོང་མི་སྲིད་ཀྱང་རྩོམ་ཡིག་འབྲི་སྦྱོང་གི་བྱ་བ་
དེ་རྒྱུན་སྤྱོད་ཀྱི་ཟས་བཞིན་མུ་མཐུད་རྒྱུན་འཁྱོངས་བྱེད་ཐུབ་ན་ནམ་ཞིག་རང་
ཉིད་རྩོམ་མཁན་མཁས་པའི་གྲལ་དུ་ཚུད་རྒྱུ་ནི་བརྗོད་མི་དགོས་པས་ང་ཚོ་སློབ་
མ་རྣམས་ཀྱིས་ཀླད་པ་དཀྲུག་ཅིང་ལག་པ་སྒུལ་ཏེ་རྩོམ་ཡིག་འབྲི་སྦྱོང་གི་ལག་
ལེན་དངོས་ནང་རྒྱུན་ཞུགས་བྱེད་རྒྱུ་ནི་ཤིན་ཏུ་གལ་ཆེའོ། །
ལྔ་པ།
སྤྱིར་ན་རྩོམ་ཡིག་གི་རྣམ་གྲངས།
སྤྱིར་རྩོམ་ཡིག་གི་རྣམ་གྲངས་ལ་དབྱེ་ན་རིགས་ཀྱི་རྣམ་པ་དང་ལུས་ཀྱི་རྣམ་
པ་ཞེས་རྣམ་གྲངས་ཆེ་བ་གཉིས་སུ་དབྱེ་ཆོག་ཅིང་རིགས་ཀྱི་རྣམ་པའི་སྒོ་ནས་
དབྱེ་ན་གསར་འགྱུར་དང་ལོ་རྒྱུས། རྣམ་ཐར་དང་རྟོགས་བརྗོད། གཏམ་
རྒྱུད་དང་ཆེད་རྩོམ། དཔྱད་བརྗོད་དང་དགག་སྒྲུབ། བརྟག་དཔྱད་སྙན་
ཞུའི་རྩོམ་དང་གསལ་བཤད་རྩོམ། སྒྲུང་རྩོམ་དང་ལམ་ཐོ། རྒྱུན་མཁོའི་ཡི་
གེ་དང་གཏོང་ཡིག་སོགས་རྣམ་གྲངས་མང་དུ་དབྱེ་རྒྱུ་ཡོད་ཅིང་། དེ་དག་ལས་



དཔྱད་བརྗོད་དང་དགག་སྒྲུབ། དམིགས་བསལ་རྟོག་བཏགས་ཀྱི་རྣམ་པ་་་
ཤུགས་ཆེ་ལྡན་པའི་སྒྲུང་རྩོམ་ཕུད་མང་ཆེ་བ་ཇི་བཞིན་བརྗོད་པའི་རྩོམ་ཡིག་གི་
ཁྱབ་ཁོངས་སུ་གཏོགས་ཤིང༌། ལུས་ཀྱི་རྣམ་པའི་སྒོ་ནས་དབྱེ་ན་ཚིགས་བཅད།
ཚིག་ལྷུག བཅད་ལྷུག་སྤེལ་མ་གསུམ་དང༌། དེ་བཞིན་ཚིགས་བཅད་དང་
ཚིག་ལྷུག་གཉིས་སུ་མ་གཏོགས་པའི་རང་མོས་སྙན་རྩོམ་བཅས་རྣམ་པ་བཞི་རུ་
དབྱེ་ཆོག་པ་ཡིན། །
དྲུག་པ། བྱེ་བྲག་སློབ་གྲྭ་ཆུང་འབྲིང་གི་སློབ་མས་ངེས་
པར་སྦྱོང་དགོས་པའི་རྩོམ་འབྲིའི་ཤེས་བྱ།
1. སློབ་ཆུང་།
སློབ་ཆུང་སློབ་མས་སྦྱོང་དགོས་པའི་རྩོམ་འབྲིའི་ཤེས་བྱ་ནི་ཇི་བཞིན་་་་
བརྗོད་པའི་རྩོམ་ཡིག་གི་རྨང་གཞིའི་ཐོག་ནས་མི་སྣའི་ཁྱད་ཆོས་དང་། བྱ་བའི་
འཕེལ་རིམ། ཡུལ་ལྗོངས་ཀྱི་བཀོད་པ་སོགས་གཙོ་གནད་དུ་འཛིན་པའི་ཡིག་
འབྲུ་སུམ་བརྒྱ་ཡན་གྱི་རྩོམ་ཐུང་སྣ་ཚོགས་དང་། སྟབས་བདེའི་རྒྱུན་མཁོའི་ཡི་
གེ་ཉིན་ཐོ་དང་འཕྲིན་ཡིག་བསྔགས་བརྗོད་ཡི་གེ་སོགས་ཀྱང་འབྲི་ཤེས་པ་དགོས་
རྒྱུ་དེའོ། །
2. དམའ་རིམ་སློབ་འབྲིང་།
དམའ་འབྲིང་སློབ་མས་སྦྱོང་དགོས་པའི་རྩོམ་འབྲིའི་ཤེས་བྱ་ནི་མི་དང་བྱ་
བ་ཡུལ་ལྗོངས་བཅས་གཙོ་བོར་བརྗོད་པའི་ཇི་བཞིན་བརྗོད་པའི་རྩོམ་ཡིག་དང༌།
གསལ་བཤད་རྩོམ་ཡིག་མ་མཐར་ཚེག་ཁྱིམ་ལྔ་བརྒྱ་ཡན་ལོན་པ་དང༌། དེ་
བཞིན་སྟབས་བདེའི་དགག་སྒྲུབ་ཀྱི་རྩོམ་དང་། ཚིགས་བཅད་དང་ཚིག་ལྷུག་



གང་རུང་གི་རྣམ་པའི་ཐོག་ནས་འཇིག་རྟེན་ཐོག་གནས་པའི་མི་དང་བྱ་བ་ཡུལ་
ལྗོངས་སོགས་ལ་བཅངས་པའི་དགའ་སྐྱོ་ཆགས་སྡང་གི་རྣམ་པ་གསལ་པོར་་་
མཚོན་པའི་རྩོམ་ཐུང༌ སྣ་ ཚོགས་ དང༌། འཆར་གཞི་དང་། ཕྱོགས་ སྡོམ།
གན་རྒྱ། གཏོང་ཡིག་སོགས་ཀྱི་རྣམ་པ་མཚོན་པའི་རྒྱུན་མཁོའི་ཡི་གེ་སྣ་ཚོགས་
འབྲི་ཤེས་པ་དགོས་རྒྱུ་དེའོ། །
3. མཐོ་རིམ་སློབ་འབྲིང་།
མཐོ་འབྲིང་སློབ་མས་སྦྱོང་དགོས་པའི་རྩོམ་འབྲིའི་ཤེས་བྱ་ནི་ཡི་གེ་ཁོད་
སྙོམས་ཤིང་གཟུགས་ལེགས་པ། ཤོག་ངོས་གཙང་ཞིང་དག་ནོར་མེད་པ་་་་
གཞིར་བཅས་བརྗོད་བྱ་ཅུང་ཟབ་པའི་ཇི་བཞིན་བརྗོད་པའི་རྩོམ་ཡིག་ཚེག་ཁྱིམ་
བརྒྱད་བརྒྱ་ཡན་ལོན་པ་འབྲི་ཐུབ་པ་དང་། གསལ་བཤད་དང་དགག་སྒྲུབ་
གཉིས་ཀྱི་གཞི་རྩའི་རྩོམ་འབྲིའི་ཁྱད་ཆོས་མངོན་ཐུབ་ཅིང་ཚེག་ཁྱིམ་དྲུག་བརྒྱ་
ཡན་ལོན་པའི་རྩོམ་ཡིག་འབྲི་ཐུབ་པ། སྟབས་བདེའི་ སྙན་ཞུ་དང་བརྟག་་་
དཔྱད་སྙན་ཞུ་ལྟ་བུའི་རྒྱུན་སྤྱོད་ཡིག་རིགས་ཁག་འབྲི་ཐུབ་པ་བཅས་དགོས་་
སོ། །



ལེའུ་གསུམ་པ།
ཇི་བཞིན་བརྗོད་པའི་རྩོམ།
དང་པོ།
ཇི་བཞིན་བརྗོད་པའི་རྩོམ་གྱི་གོ་དོན།
ཇི་བཞིན་བརྗོད་པའི་རྩོམ་ཞེས་པ་ནི་འབྲི་བྱ་མིའི་སྐོར་དང་བྱ་བའི་སྐོར་
ཡུལ་ལྗོངས་ཀྱི་སྐོར་སོགས་རང་རང་ཡུལ་ལ་ཇི་ལྟ་ཇི་ལྟར་ཡོད་པའི་དོན་དངོས་
སྣ་ཚོགས་པ་དེ་རྣམས་དེ་ལྟ་དེ་ལྟར་གསལ་བར་བཀོད་པའི་རྩོམ་རིགས་དེ་ལྟ་བུ་
ཞིག་ལ་ཇི་བཞིན་བརྗོད་པའི་རྩོམ་ཞེས་བརྗོད།
གཉིས་པ། ཇི་བཞིན་བརྗོད་པའི་རྩོམ་གྱི་བརྗོད་བྱ་གཙོ་བོ།
ཇི་བཞིན་བརྗོད་པའི་རྩོམ་གྱི་བརྗོད་བྱ་གཙོ་བོ་ནི་མི་དང་བྱ་བ་གཉིས་ཡིན་
ཞིང་མི་དང་བྱ་བ་གཉིས་ནི་ཇི་བཞིན་བརྗོད་པའི་རྩོམ་ཡིག་ནང་ཁ་བྲལ་ཡ་ཐོར་
དུ་ འགྲོ་ ཐབས་ གཏན་ ནས་ མེད་ པའི་ བརྗོད་ བྱ་ གཙོ་ བོ་ ཞིག་ ཏུ་ གྱུར་ ཡོད།
དཔེར་ན་དཔེ་མཚོན་འོས་པའི་མི་སྣ་ཞིག་གསལ་སྟོན་བྱ་དགོས་ན་མི་སྣའི་་་
དམིགས་བསལ་བྱ་སྤྱོད་ཞིག་ལས་མི་སྣ་དེ་མཚོན་པར་བྱེད་དགོས་པས་བྱ་བ་ཞིག་
ངེས་པར་དུ་དགོས་པ་དང་། ཡང་ན་དཔེ་མཚོན་འོས་པའི་བྱ་བ་ཞིག་གསལ་
སྟོན་བྱ་དགོས་ན་བྱ་བ་དེ་སྒྲུབ་མཁན་གྱི་མི་སྣ་ཞིག་བཀོད་འབྲི་བྱེད་དགོས་པས་
མི་སྣ་གང་རུང་ཞིག་ངེས་པར་དུ་དགོས་པ་ན་མི་དང་བྱ་བ་གཉིས་ནི་བརྗོད་བྱ་
གཙོ་ཕལ་འཇོག་སྟངས་ཀྱི་ཁྱད་པར་ཙམ་ལས་དོན་དངོས་ཇི་བཞིན་བརྗོད་པའི་
རྩོམ་ཡིག་ནང་མེད་དུ་མི་རུང་བའི་བརྗོད་བྱ་གཙོ་བོ་གཉིས་ཡིན།
15



གསུམ་པ། ཇི་བཞིན་བརྗོད་པའི་རྩོམ་གྱི་བརྗོད་
བྱའམ་ཚང་དགོས་པའི་ཆ་རྐྱེན།
ཇི་བཞིན་བརྗོད་པའི་རྩོམ་ཡིག་ལ་བརྗོད་བྱའམ་ཆ་རྐྱེན་གཙོ་བོ་བདུན་
ལས་གྲུབ་ཀྱང་རྒྱའི་སྐད་ཡིག་གི་རྩོམ་གཞུང་དུ་བྱ་བ་དང་འབྱུང་རྐྱེན་གཉིས་གཞི་
གཅིག་ཏུ་སྒྲིལ་ཏེ་བྱ་བའི་འབྱུང་རྐྱེན་ཞེས་བརྗོད་ནས་ཆ་རྐྱེན་གཙོ་བོ་དྲུག་ཏུ་
དབྱེ་བ་ཡང་ཡོད། འོན་ཀྱང་འདིར་དམའ་འབྲིང་བོད་ཡིག་གི་སློབ་གཞི་་་
གཞིར་བཟུང་བརྗོད་བྱའམ་ཆ་རྐྱེན་གཙོ་བོ་བདུན་དུ་དབྱེ་ན། མི་དང་། བྱ་
བ། ས་གནས། དུས་ཚོད། བྱ་བའི་འབྱུང་རྐྱེན། བྱ་བའི་འཕེལ་རིམ།
བྱ་བའི་མཐའ་འབྲས་བཅས་ཡིན་ཞིང་དེ་དག་རྩོམ་ཡིག་ནང་མཚོན་ཐབས་ནི་མི་
སུ་ཞིག་གིས་དུས་ནམ་ཞིག་ལ་ས་ཆ་གང་ཞིག་ཏུ་རྐྱེན་ཅི་འདྲ་ཞིག་གིས་བྱ་བ་ཅི་
ཞིག་བསྒྲུབ་པ། དེ་བཞིན་བྱ་བ་དེ་བྱུང་བའི་འཕེལ་རིམ་དང་མཐའ་མའི་་
འབྲས་བུ་བཅས་གསལ་བར་བཀོད་པ་དེ་ཡིན། །
བཞི་པ། ཇི་བཞིན་བརྗོད་པའི་རྩོམ་གྱི་
རྩོམ་དཔེ་དང་དབྱེ་ཞིབ།
1. མི་སྣ་གཙོ་བོ་བརྗོད་པའི་ཇི་བཞིན་བརྗོད་པའི་
རྩོམ་གྱི་རྩོམ་དཔེ་དང་དབྱེ་ཞིབ།
དེ་ཡང་མི་སྣ་གཙོ་བོ་བརྗོད་པའི་ཇི་བཞིན་བརྗོད་པའི་རྩོམ་ཡིག་ལ་ཞིབ་
འབྲི་དང་ཞིབ་བརྗོད་ལ་བརྟེན་ནས་མི་སྣ་གཅིག་གིས་བྱ་བ་སྣ་གཅིག་བསྒྲུབས་པ་
དང་། མི་སྣ་གཅིག་གིས་བྱ་བ་སྣེ་མང་བསྒྲུབས་པ་སོགས་འབྲི་ཐབས་རིགས་མི་
16



འདྲ་བ་མང་པོ་ཞིག་ཡོད་པ་ལས་འདིར་དེ་དག་ཕྱོགས་བསྡུས་ཀྱི་སྒོ་ནས་མཚོན་
ཐུབ་པའི་དཔེ་གཞི་ཞིག་བཀོད་རྒྱུ་ཡིན་པས་གཟིགས་པར་འཚལ།
1 རྩོམ་དཔེ།
རྒན་ཀྲང་ལགས།
མེས་རྒྱལ་ལྷོ་ནུབ་ཏུ་ཆགས་པའི་བོད་ལྗོངས་འདི་ཉིད་ཚན་རིག་རིག་་་་
གནས་ཀུན་ནས་དར་ཞིང་བདེ་སྐྱིད་ཕུན་སུམ་ཚོགས་པའི་ཡུལ་ཞིག་ཏུ་འཛུགས་
སྐྲུན་བྱ་ཕྱིར་རང་ནུས་ཡོད་རྒུ་ལེགས་སྐྱེས་སུ་འབུལ་བའི་དཔའ་བོ་དཔེ་བཟང་གི་
མི་སྣ་ནམ་མཁའི་སྐར་ཚོགས་ལྟ་བུ་ཡོད་པའི་དབུས་སུ་དཀར་འོད་འདྲ་འདྲའི་
དཀྱིལ་ནས་བསིལ་ཟེར་སྔོན་དུ་ཐོན་བྱུང་ཞེས་པ་ལྟར་ནང་སའི་བོད་ལྗོངས་སློབ་
འབྲིང་དུ་སློབ་ཁྲིད་གནང་བཞིན་པའི་རྒན་ ཀྲང་ལགས་ནི་སྐར་མ་སྟོང་ཕྲག་
ཚོགས་པའི་དབུས་ཀྱི་བསིལ་ཟེར་ཟླ་བ་དེ་རང་ལགས། དེ་ཡང་ང་རང་་་་་་
1996ལོར་གཅེས་པའི་ཕ་ཡུལ་དང་བརྩེ་བའི་ཕ་མ་སྤུན་མཆེད་དང་ཁ་བྲལ་ཏེ་
ནང་སའི་བོད་ལྗོངས་སློབ་འབྲིང་དུ་འབྱོར་སྐབས་ཨཱ….….. སློབ་གྲྭ་དེ་ནི་བརྗིད་
ཆགས་མཛེས་སྡུག་ལྡན་པ་ནུབ་ཕྱོགས་སུ་སྐྱོད་པའི་རྣམ་ཐར་ནང་གི་ལྷ་ཡུལ་གྱི་
ཞིང་ཁམས་དང་གཉིས་སུ་མ་མཆིས་ཤིང་སློབ་གྲྭའི་ཕྱོགས་བཞི་ཀུན་ཏུ་དུས་་
བཞིར་སྔོན་པོར་གནས་པའི་ཤུག་སྡོང་དང༌། ཐང་ཤིང་གིས་རྒྱུན་འདུག་ལ་
སློབ་ཁྲིད་ཁང་ཆེན་དང་དགེ་སློབ་ཀྱི་ཉལ་ཁང་དག་ནི་བཟོ་བཀོད་མཚར་དུ་
དངར་བའི་ཐོག་བརྩེགས་ཁང་ཆེན་ལས་བསྒྲུབས་ཤིང་ས་གཞི་ཐམས་ཅད་རྩྭ་
དང་མེ་ཏོག་གིས་བརྒྱན་པ་དང་། སློབ་གྲྭའི་ཕྱི་ནང་གང་སའི་ལམ་ཆེན་དང་
ལམ་ཆུང་དག་ནི་སྣུམ་ནག་གི་ལམ་དང་རྡོ་ཀ་མ་རུ་ལས་བསྒྲུབས་པ་སོགས་གང་
དུ་བལྟས་ཀྱང་ངའི་ཕ་ཡུལ་གྱི་སློབ་གྲྭ་དང་བསྡུར་ན་གནམ་སའི་ཁྱད་པར་ཙམ་
མཆིས་འདུག ང་རང་སློབ་གྲྭར་སླེབས་ཏེ་ཉིན་ཤས་ལས་མ་སོང་ཡང་རང་
ནུས་གང་ཡོད་བོད་རིགས་སློབ་མའི་ཆེད་དུ་འབུལ་མཁན་གྱི་དགེ་རྒན་བཟང་པོ་



ཀྲང་ལགས་ཞེས་པའི་མཚན་སྙན་ཞིག་སློབ་གྲྭའི་ཕྱི་ནང་གང་སར་གྲགས་ཀྱང་
སྐབས་དེར་ང་རང་གི་ཡིད་ལ་སྣང་འཇོག་དེ་ཙམ་མ་བྱུང་། །
སློབ་གྲྭའི་ཁོར་ཡུག་མཛེས་ཤིང་སློབ་ཁྲིད་ཆ་རྐྱེན་ལེགས་པ་སོགས་གང་
སར་སྤྲོ་སྣང་འཕེལ་དགོས་པ་ཞིག་ཡོད་ནའང་ང་ཚོའི་འཛིན་གྲྭའི་སློབ་ཕྲུག་རེ་
འགའ་ཞིག་གིས་རང་དགོས་ཤེས་བྱ་ལ་འབད་བརྩོན་བྱ་རྒྱུ་དེ་ས་རུབ་པ་ལྟ་བུ་
ཞིག་ཏུ་རྩི་བ་དང་རྩེད་མོ་རྩེ་རྒྱུ་དང་ལྟད་མོ་བལྟ་རྒྱུ་སོགས་དུས་ཚོད་འཕྲོ་བརླག་
འགྲོ་གཞིའི་རིགས་རྣམས་བྱི་བ་ལ་ནམ་ལངས་པ་ལྟ་བུ་ཞིག་ཏུ་རྩིས་པའི་རྐྱེན་
གྱིས་འཛིན་གྲྭའི་ཁྱོན་ཡོངས་ཀྱི་སློབ་སྦྱོང་དང་སྒྲིག་ལམ། གཙང་སྦྲ། མཐུན་
སྒྲིལ་སོགས་གང་སར་ཤུགས་རྐྱེན་ངན་པ་བཟོས་ནས་ང་ཚོའི་འཛིན་གྲྭ་དེ་ནི་ཀུན་
གྱིས་འཕྱ་སྨོད་བྱེད་སའི་འཛིན་གྲྭ་ཞིག་ཏུ་གྱུར། །
དུས་ཚོད་ནི་ཆུ་བོའི་རྒྱུན་བཞིན་སྐད་ཅིག་ཀྱང་སྡོད་དབང་མེད་པར་རྒྱུག་
བཞིན་པ་ན་ཡུད་ཙམ་ཞིག་ལ་སློབ་འབྲིང་གྲ་སྒྲིག་འཛིན་གྲྭའི་སློབ་དུས་གཉིས་པོ་
དེ་རིམ་བཞིན་མཇུག་སྒྲིལ་ཏེ་སློབ་དུས་གསར་པ་ཞིག་འགོ་ཚུགས་རན་པས་ཏག་
ཏག་རྒན་ཀྲང་ལགས་ཀྱིས་དེ་སྔོན་སློབ་ཁྲིད་གནང་སའི་སློབ་ཕྲུག་དེ་དག་འབྲིང་
རིམ་ཆེད་ལས་སློབ་གྲྭ་དང་མཐོ་རིམ་སློབ་འབྲིང་ཁག་ལ་སྐྱོད་ཟིན་པ་ན་སློབ་
གྲྭས་རྒན་ཀྲང་ལགས་ངེད་ཚོའི་འཛིན་གྲྭའི་ཀྲུའུ་རེན་དང་རྒྱ་ཡིག་དགེ་རྒན་
གཅིག་ལྕོགས་སུ་བཀོད་སྒྲིག་གནང་། སློབ་དུས་གསར་པ་འགོ་ཚུགས་པའི་
ཞོགས་པ་དང་པོ་དེར་ང་ཚོ་སློབ་གྲོགས་རྣམས་གཅིག་རྗེས་གཉིས་མཐུད་ངང་
སློབ་ཁང་ནང་འཛོམས་ཤིང་རྒན་ཀྲང་ལགས་ནི་སྔ་ས་ནས་སློབ་ཁང་ནང་ང་ཚོ་
སློབ་གྲོགས་རྣམས་འཛོམས་རྒྱུར་སྒུག་ནས་བཞུགས་འདུག རྒན་ཁོང་ནི་ཕར་
བལྟས་པ་ཙམ་གྱིས་མི་མཐོང་སྣང་འདོད་པོ་ཞིག་འདུག་པ་ནི་དབུ་སྐྲ་ཐུང་ལ་
ཁོད་སྙོམས་སུ་བཟོས་ཤིང་མིག་སྤུ་མངོན་གསལ་དོད་པོ་དེ་ཙམ་མེད་པའི་འོག་ཏུ་
མིག་དཀྱུས་རིང་ལ་མིག་འབྲས་ཀྱི་དཀར་ཆ་ནག་ཆ་གསལ་བའི་སྟེང་དཀར་པོ་ཆུ་
ཤེལ་མདོག་གི་མིག་ཤེལ་ཞིག་བརྒྱབ་པ་དང་སྣ་གདོང་ཅུང་ཟད་བཟང་ཞིང་མཆུ་



སྒྲོས་སྲབ་མཐུག་སྙོམས་ལ་ཞལ་རས་དཀར་པོའི་དབུས་ཀྱི་མཁུར་ཚོས་གཉིས་
ལས་དམར་མདངས་ཅུང་ཟད་འཕྲོ་བ་སྐུ་ཤ་དེ་ཙམ་འབྱོར་པོ་མེད་ ཀྱང་སྐུ་་་
གཟུགས་རིང་ཐུང་འཚམ་པའི་ཐོག་བཀྲུས་ནས་གཙང་མར་གྱུར་པའི་ནུབ་གོས་
སྔོ་དཀར་ཞིག་གྱོན་པ་སོགས་ཤེས་ལྡན་མི་སྣའི་ཁྱད་ཆོས་དམིགས་བསལ་ཅན་
ཞིག་མངོན་རྒྱུ་འདུག སློབ་ཕྲུག་ཚང་མ་འཛོམས་ ཟིན་པ་དང་རྒན་ཀྲང་་་་
ལགས་ཀྱིས་སློབ་ཕྲུག་ཚོ། དེ་རིང་ནས་བཟུང་ང་ཁྱེད་ཚོའི་འཛིན་གྲྭའི་ཀྲུའུ་
རེན་དང་རྒྱ་ཡིག་དགེ་རྒན་གཅིག་ལྕོགས་སུ་བཀོད་སྒྲིག་གནང་བ་རེད། མ་
གཞི་ནས་ཁྱེད་ཚོ་ནི་གཅེས་པའི་ཕ་ཡུལ་དང་བརྩེ་བའི་ཕ་མ་སྤུན་མཆེད་རྣམས་
དང་ཁ་བྲལ་ཏེ་ཐག་རིང་ནང་ས་རུ་སློབ་སྦྱོང་བྱེད་དུ་ཡོང་བ་ཞིག་ཡིན་པས་ང་ཚོ་
ནི་ཁྱེད་ཚོའི་དགེ་རྒན་ཡིན་ལ་ཕ་མ་ཡང་ཡིན་པ་མ་ཟད་སློབ་གྲྭ་འདི་ནི་ཁྱེད་ཚོའི་
ཁྱིམ་ཚང་རེད་ལ་སློབ་སྦྱོང་བྱེད་སའི་ར་བའང་རེད། དེས་ན་སླད་ཁྱེད་ཚོར་
སློབ་སྦྱོང་དང་འཚོ་བ་སོགས་གང་གི་ཐད་དཀའ་ངལ་གང་འདྲ་ཞིག་ཕྲད་ནའང་
ཐད་ཀར་ང་འཚོལ་བར་ཡོང་རོགས་གནང་། སྤྱིར་བཏང་ཁྱེད་ཚོ་སློབ་ཕྲུག་
མང་ཆེ་བས་ངའི་མིང་ཤེས་ཀྱི་ཡོད་ཤས་ཆེ། གལ་ཏེ་ཤེས་ཀྱི་མེད་ན་ངའི་རུས་
མིང་ཀྲང་ཡིན་པས་རྗེས་སུ་ཁྱེད་ཚོས་ང་ལ་རྒན་ཀྲང་ལགས་ཞེས་འབོད་ན་འགྲིག་
ཅེས་གསུངས། རྒན་ཀྲང་ལགས་ཀྱིས་པེ་ཅིན་གྱི་སྒྲ་སྐད་ཐོག་ནས་གསུང་ངག་
འཇམ་ལ་བརྩེ་སེམས་ཟབ་པའི་བཀའ་སློབ་ཀྱིས་ཡིན་ནའང་འདྲ་ཡང་ན་སློབ་
ཚན་ཁྲིད་པ་དང་པོ་སོང་ཙང་ཡིན་ནའང་འདྲ་གང་ལྟར་དེ་ཉིན་གྱི་སློབ་ཚན་
ཚོགས་ཐེངས་གཉིས་པོ་དེ་ནི་རྣམ་ཀུན་དང་གཏན་ནས་མི་འདྲ་བར་འཛིན་གྲྭའི་
ནང་སློབ་ཚན་ཀློག་པའི་སྐད་སྒྲ་ཙམ་ལས་དེ་སྔོན་ལྟར་གྱི་དོན་མེད་ཀྱི་སྐད་ཅོར་
དེ་འདྲ་གཏན་ནས་ཐོས་རྒྱུ་མེད་ཅིང་། ཚོགས་ཐེངས་གཉིས་པ་གྲོལ་ཏེ་སློབ་
གྲྭའི་ལུས་རྩལ་ཐང་དུ་སྐྱོད་སྐབས་སློབ་གྲོགས་མང་ཆེ་བས་ཁ་གཅིག་གྲགས་ཀྱིས་་
སློབ་ཚན་དེ་ལྟ་བུ་ཁྲིད་ན་ང་ཚོའི་འཛིན་གྲྭའི་རྒྱ་ཡིག་གི་ཆུ་ཚད་དེ་ཡར་རྒྱས་ཆེན་
པོ་འགྲོ་རྒྱུར་ཐེ་ཚོམ་གཏན་ནས་མི་འདུག་ཅེས་བརྗོད་ཀྱི་འདུག དུས་དེ་ནས་
19



ir
ir
ir
བཟུང་རྒན་ཀྲང་ལགས་ཀྱིས་དང་ཐོག་ངེད་ཚོའི་འཛིན་གྲྭའི་ནང་རྩེད་མོ་རྩེ་རྒྱུ་
དང་ལྟད་མོ་བལྟ་རྒྱུ་ཁོ་ནར་དབྱིངས་ཞུགས་ཏེ་སློབ་སྦྱོང་ལ་འབད་བརྩོན་མི་བྱེད་
པའི་སློབ་མ་དེ་དག་རེ་རེ་བཞིན་ཟུར་དུ་བཙལ་ནས་ཕྱོགས་གཅིག་ནས་ཁོང་ཚོར་
བསམ་བློའི་སློབ་གསོ་གཏོང་བ་དང་ཕྱོགས་གཞན་ཞིག་ནས་སློབ་ཚན་ཟུར་ཁྲིད་
བྱེད་པ། ད་དུང་རེས་གཟའ་ཉི་མ་ནམ་ཡིན་ལ་ཁོ་ཚོ་རྒན་ཁོང་རང་གི་ཁྱིམ་དུ་
ཁྲིད་དེ་བསམ་བློའི་སློབ་གསོ་དང་ཟུར་ཁྲིད་ནན་ཏན་བྱེད་པ་མ་ཟད་ཉིན་གུང་
ཁ་ལག་ཀྱང་ཁོང་རང་གི་ཁྱིམ་དུ་ཟ་འཇུག་པ་སོགས་རང་གི་བྱམས་ལྡན་ཕ་མ་
གཉིས་ལས་ཀྱང་ལྷག་པའི་གཅེས་སྐྱོང་དང་དོ་ཁུར་ཆེན་པོ་གནང་བར་བརྟེན་
སློབ་མ་དེ་དག་གི་བསམ་བློ་དེ་རྟ་ ཁ་ གཡང་ནས་ གཅུས་པ་ལྟར་རིམ་བཞིན་་
བཟང་པོའི་ཕྱོགས་སུ་ཁ་ལོ་གཅུས་ཐུབ་པ་བྱུང་སྟེ་སློབ་མཇུག་ཡིག་ཚད་སྐབས་ང་
ཚོའི་འཛིན་གྲྭ་དེ་ཉིད་རྒྱ་ཡིག་ཙམ་མ་ཟད་རིག་ཚན་གཞན་ཚང་མར་མངོན་
གསལ་དོད་པོའི་འགྱུར་ལྡོག་དང་ཡར་རྒྱས་ཕྱིན་པར་བརྟེན་སློབ་གྲྭས་ཡར་རྒྱས་
ཀྱི་དཔེ་མཚོན་འཛིན་གྲྭ་ཞེས་པའི་མཚན་སྙན་ཡང་གནང་སོང་། །
དེ་ལྟར་རྒན་ཀྲང་ལགས་ཀྱིས་བླ་ན་མེད་པའི་མཛད་འཕྲིན་དང་དགེ་རྒན་
གཞན་རྣམས་ཀྱིས་ཀྱང་སྔར་དང་མི་འདྲ་བའི་ཤུགས་ཆེའི་གཞོགས་འདེགས་
འོག་ང་ཚོའི་འཛིན་གྲྭའི་སློབ་ཕྲུག་ཚང་མ་སྐྱོན་བྲལ་ངང་རང་དགོས་ཤེས་བྱའི་རྒྱ་
མཚོ་ཆེན་པོར་བརྩོན་འགྲུས་ཀྱི་རྐྱལ་རྩལ་སྦྱོང་བཞིན་པའི་དུས་ན་གློ་བུར་དུ་སློབ་
གྲོགས་ནོར་ཆུང་ལ་ནད་གཞི་དྲག་པོ་ཞིག་ཕོག་སྟེ་ཉེ་འདབས་ཀྱི་སྨན་ཁང་ཞིག་
ཏུ་ཁྲིད་དགོས་བྱུང་སྐབས་རྒན་ཀྲང་ལགས་སྐུ་ངོ་མས་ཁོ་སྨན་ཁང་དུ་ཁྲིད་པ་
དང་སྨན་པས་བརྟག་དཔྱད་གནང་རྗེས་སློབ་གྲོགས་ནོར་ཆུང་གི་རྒྱུ་མ་ལ་གཉན་
ཁ་བྱས་ཡོད་པ་ཤེས་རྟོགས་བྱུང་བ་མ་ཟད་ཁོ་གནས་སྐབས་སྨན་ཁང་དུ་བསྡད་
ནས་སྨན་བཅོས་བྱེད་དགོས་པའི་བཀའ་སློབ་ཕེབས་པ་ན་རྒན་ཀྲང་ལགས་སྐུ་ངོ་
མས་ཁོང་གི་ནད་གཡོག་ཏུ་བཞུགས་ཏེ་ཉིན་ལྟར་སློབ་ཁྲིད་ཟིན་མ་ཐག་སྨན་ཁང་
དུ་ཕེབས་ཏེ་ཕྱོགས་གཅིག་ནས་སློབ་ཕྲུག་ནོར་ཆུང་ལ་ནད་གཡོག་རྒྱུག་པ་དང་



ཕྱོགས་གཞན་ཞིག་ནས་སྦྱོང་ཚན་བཟོ་རྒྱུ་དང་སློབ་ཚན་གྲ་སྒྲིག་བྱེད་རྒྱུ་སོགས་
གནང་སྟེ་ཁོང་རང་ཉིད་ལ་དཀའ་ངལ་ག་ཚོད་ཕྲད་ནའང་ཁྱད་བསད་ཀྱིས་རང་
ནུས་ཡོད་ཚད་སློབ་ཕྲུག་ཚོའི་ཆེད་དུ་ལེགས་སྐྱེས་ཕུལ་བ་མ་ཟད་ནོར་ཆུང་གི་
ཉིན་གུང་ལྟོ་ཆས་དང་དགོང་མོའི་ལྟོ་ཆས་ཀྱང་མང་ཆེ་བ་ཁོང་རང་གི་ཁྱིམ་ནས་
བཟོས་ཏེ་སྐྱེལ་བ་དང་མཚམས་རེ་ཁོང་ལ་དུས་ཚོད་ཁོམ་པ་གཏན་ནས་མ་བྱུང་
བའི་སྐབས་ང་དང་སློབ་གྲོགས་གཞན་ཞིག་ཁོང་རང་གི་ཁྱིམ་ནས་སློབ་གྲོགས་
ནོར་ཆུང་ལ་ཁ་ལག་སྐྱེལ་བ་དང་ནད་གཡོག་རྒྱུག་པར་གཏོང་བ་སོགས་མིག་
མཐོང་ལག་ཟིན་མ་བྱུང་ན་ཡིད་ཆེས་དཀའ་བའི་མཛད་འཕྲིན་བཟང་པོ་དེ་ལྟར་
བསྐྱངས་པ་ན་སློབ་གྲོགས་ནོར་ཆུང་ནི་རྒན་བཟང་པོ་ཀྲང་ལགས་ཀྱི་སྐོར་བཤད་
མ་ཐག་མིག་ནས་མཆི་མ་གཏོང་བཞིན་དུ་བྱམས་བརྩེ་ཅན་གྱི་རྒན་ཀྲང་ལགས་ཀྱི་
མཛད་ཚུལ་དེ་འདྲ་ངའི་ཕ་མ་གཉིས་ཀྱིས་ཀྱང་གནང་ཐུབ་རྒྱུ་དཀའ་མོ་རེད་ཅེས་
བརྗོད་ཀྱི་ཡོད། དེ་ལྟར་སྨན་པ་རྣམས་ཀྱིས་སྨན་བཅོས་གཟབ་ནན་དང་རྒན་
ཀྲང་ལགས་ཀྱིས་ནད་གཡོག་ཧུར་ཐག་ རྒྱུག་པ་ལ་བརྟེན་ནས་དུས་ཡུན་ཟླ་བ་
གཉིས་ལྷག་ཙམ་ཕྱིན་པའི་རྗེས་སློབ་གྲོགས་ནོར་ཆུང་གི་ནད་གཞི་སེང་དྲག་ཏུ་
སོང་སྟེ་དགའ་སྤྲོའི་ངང་སློབ་གྲྭར་ཕྱི་ལོག་གིས་རང་དགོས་ཤེས་བྱའི་གནས་ལ་
སྦྱང་བརྩོན་བྱེད་པའི་སྐལ་བཟང་གི་དུས་སྟོན་དེ་ཤར་ཐུབ་པ་བྱུང༌། དེ་དང་
དེ་ལྟ་བུའི་དགེ་རྒན་བཟང་པོ་ཀྲང་ལགས་ཀྱིས་རང་དོན་རྒྱབ་ཏུ་སྐྱུར་ཞིང་གཞན་
དོན་ཁོ་ན་བསྒྲུབས་པའི་བླ་མེད་མཛད་བཟང་གི་བཀའ་དྲིན་རྒྱུན་དུ་བསྐྱངས་པ་
ལས་ངེད་ཚོའི་འཛིན་གྲྭ་དེ་ནི་ཀུན་སྤྱོད་དང་ཤེས་རིག་གཟུགས་པོ་བཅས་ཁྱོན་
ཡོངས་ནས་ཡར་རྒྱས་ཆེན་པོ་ཕྱིན་ཏེ་ལེགས་ཚོགས་ཀྱི་སྙན་གྲགས་ཕྱོགས་བཞིར་
ཁྱབ་པའི་ཕུལ་བྱུང་སློབ་ཐོན་འཛིན་གྲྭ་ཞིག་ཏུ་གྱུར་ཐུབ་པ་བྱུང་ངོ༌། །
དེས་ན་རྒན་ཀྲང་ལགས་ནི་ཀྲུང་ཧྭ་མི་རིགས་ཀྱི་ས་གཞིའི་སྟེང་དུ་འཁྲུངས་
པའི་རྒྱ་བོད་མི་རིགས་མཐུན་སྒྲིལ་གྱི་མེ་ཏོག་སོས་པ་ཞིག་ཡིན་ལ་ང་ཚོ་ཚང་མས་་
གུས་བཀུར་དང་མིག་དཔེར་བྱ་འོས་པའི་མི་སྣ་ཕུལ་བྱུང་ཞིག་ཀྱང་ཡིན།



2 རྩོམ་དཔེ་དབྱེ་ཞིབ།
གཤམ་ལ་རྒན་ཀྲང་ལགས་ཞེས་པའི་མི་སྣ་གཙོ་བརྗོད་ཀྱི་ཇི་བཞིན་བརྗོད་
པའི་རྩོམ་ཡིག་དེར་དབྱེ་ཞིབ་རགས་ཙམ་ཞུས་ན། རྩོམ་ཡིག་དེར་རང་བྱུང་
དུམ་མཚམས་བཅུ་བཞི་ཡོད་པའི་ནང་དུ་ཐོག་མའི་བརྗོད་གཞི་དང༌། བར་གྱི་
འཕེལ་རིམ། མཐའ་མའི་འབྲས་བུ་བཅས་ལ་དཔྱད་ཚེ་དུམ་མཚམས་ཆེ་བ་
བཞི་ལ་དབྱེ་ཆོག་པ་སྟེ།
དུམ་མཚམས་དང་པོ་ནི་མེས་རྒྱལ་ལྷོ་ནུབ་ཏུ་ཆགས་པའི་བོད་ལྗོངས་ཞེས་
པ་ནས་སྐབས་དེར་ང་རང་ཡིད་ལ་སྣང་འཇོག་དེ་ཙམ་མ་བྱུང་ཞེས་པའི་བར་
ཡིན་ཞིང་། དུམ་མཚམས་དེའི་ནང་མི་སྣ་གཙོ་བོ་རྒན་ཀྲང་ལགས་དེ་ཉིད་རྒྱུ་
སྐར་དབུས་ཀྱི་ཟླ་བའི་གཟུགས་བརྙན་གྱི་དཔེ་རུ་དྲངས་ནས། མི་སྣ་ཕུལ་བྱུང་
ཞིག་གི་གཟུགས་བརྙན་གསར་སྐྲུན་བྱེད་རྒྱུར་རྨང་གཞི་གཏིང་ཡོད་ལ། མི་སྣ་
དེ་ཉིད་གནས་པའི་ཁོར་ཡུག་ཀྱང་ངོ་སྤྲོད་རགས་ཙམ་ཞུས་ཏེ་ཀློག་པ་པོའི་བློ་ཡི་
གཞུ་མོ་དེ་ཉིད་རྒན་ཀྲང་ལགས་དང༌། ཁོང་གནས་པའི་སློབ་གྲྭ་དེར་བཀུགས་
པར་བྱས་ཡོད།
དུམ་མཚམས་གཉིས་པ་ནི་སློབ་གྲྭའི་ཁོར་ཡུག་མཛེས་ཤིང་ཞེས་པ་ནས་
འཕྱ་སྨོད་བྱེད་སའི་འཛིན་གྲྭ་ཞིག་ཏུ་གྱུར་ཞེས་པའི་བར་ཡིན་ཞིང་། དུམ་དུ་
དེའི་ནང་རྒན་ཀྲང་ལགས་ཁོ་ཚོའི་འཛིན་གྲྭར་མ་ཕེབས་གོང་གི་འཛིན་གྲྭའི་་
གནས་བབས་གསལ་པོར་བསྟན་ནས། མི་སྣ་གཙོ་བོ་ རྒན་ཀྲང་ལགས་ཀྱི་་
མཛད་རྗེས་འབུར་དུ་བཏོན་རྒྱུར་ཤུགས་རྐྱེན་བཟང་པོ་ཞིག་ཐེབས་པ་བྱས་ཡོད།
དུམ་མཚམས་གསུམ་པ་ནི་དུས་ཚོད་ནི་ཆུ་མོའི་རྒྱུན་བཞིན་ཞེས་པ་ནས་
ཕུལ་བྱུང་སློབ་ཐོན་འཛིན་གྲྭ་ཞིག་ཏུ་འགྱུར་ཐུབ་པ་བྱུང་ངོ་ཞེས་པའི་བར་ཡིན་
ཞིང༌། དུམ་བུ་དེའི་ནང་མི་སྣ་གཙོ་བོ་རྒན་ཀྲང་ལགས་ཀྱི་མཛད་རྗེས་དམིགས་
བསལ་ཅན་གསུམ་ཙམ་བཀོད་དེ་དམིགས་བསལ་གྱི་མཛད་རྗེས་དེ་དག་ལས་
22



རྩོམ་ཡིག་ཧྲིལ་པོའི་བརྗོད་སྙིང་མཚོན་པའི་མི་སྣ་རྒན་ཀྲང་ལགས་ཀྱི་སྣང་བརྙན་
དེ་ཉིད་ཀློག་པ་པོའི་ཡིད་ཀྱི་མེ་ལོང་ངོས་སུ་ཁྲ་ལྷམ་མེར་མངོན་པར་བྱས་ཡོད།
དུམ་བུ་བཞི་ པ་ནི་རྩོམ་ཡིག་དེའི་ རང་བྱུང་ དུམ་བུ་ མཇུག་ མ་ དེ་ ཡིན་ཞིང་།
དུམ་བུ་དེའི་ནང་ཀྲུང་ཧྭ་མེས་རྒྱལ་ཁྱིམ་ཚང་ཆེན་པོའི་ནང་མི་རིགས་ཁག་གི་མི་
དམངས་རྣམས་མཐུན་སྒྲིལ་དམ་ཟབ་ངང་གནས་བཞིན་པ་དང༌། བོད་་་་
རིགས་སློབ་མ་རྣམས་ཀྱིས་རྒན་ཀྲང་ལགས་ལ་འཇོག་གནང་མཛད་པའི་ཚད་
མཐོའི་གདེང་འཇོག་དེ་མངོན་པར་བྱས་ཡོད།
གོང་དུ་རྩོམ་ཡིག་དེའི་བརྗོད་དོན་ཧྲིལ་པོ་དུམ་མཚམས་བཞི་ལ་དབྱེ་ནས་
དབྱེ་ཞིབ་ཞུས་ཟིན་ཅིང་། གཤམ་ལ་ང་ཚོས་ཇི་བཞིན་བརྗོད་པའི་རྩོམ་ཡིག་
ལས་མི་སྣ་གཙོ་བརྗོད་ཀྱི་ཇི་བཞིན་བརྗོད་པའི་རྩོམ་འབྲི་སྐབས་ཇི་ལྟར་བྱས་ཏེ་
འབྲི་བྱའི་མི་སྣ་དེ་ཉིད་གཙོ་བོའམ་འབུར་དུ་ཐོན་པར་བྱ་དགོས་པའི་སྐོར་ལ་
དབྱེ་ཞིབ་ཅུང་ཟད་ཞུས་ན། ང་ཚོས་མི་སྣ་གཙོ་བརྗོད་ཀྱི་ཇི་བཞིན་བརྗོད་པའི་
རྩོམ་ཡིག་འབྲི་སྐབས་དང་ཐོག་རང་ཉིད་ཀྱི་འབྲི་བྱར་འགྱུར་བའི་མི་སྣ་དེའི་ཕྱིའི་
གཟུགས་བརྙན་དང༌། ནང་གི་སེམས་ཁམས། ངག་གི་བརྗོད་གཏམ་སོགས་
ཚང་མ་དམིགས་བསལ་ཅན་ཞིག་བཀོད་འབྲི་བྱེད་དགོས་པ་མ་ཟད་གང་དེའི་བྱ་
སྤྱོད་དེ་དག་ཀྱང་མི་སྣ་དེ་རང་འབུར་དུ་ཐོན་རྒྱུར་ཐད་ཀར་ཞབས་འདེགས་ཞུ་
ཐུབ་པ་ཞིག་དགོས། དེ་ཡང་དཔེར་ན་རྒན་ཀྲང་ལགས་ཞེས་པའི་མི་སྣ་གཙོ་
བརྗོད་ཀྱི་ཇི་བཞིན་བརྗོད་པའི་རྩོམ་འདིར་མཚོན་ན་དང་ཐོག་རང་འཁྲིའི་ལས་
ལ་བརྩོན་ཞིང་ཤེས་རིག་ནོར་གྱིས་ཕྱུག་པའི་མི་སྣའི་གཟུགས་བརྙན་གསོན་པོ་
ཞིག་གསར་སྐྲུན་ཞུས་ཤིང་། དེ་རྗེས་གང་དེའི་བྱ་སྤྱོད་ཀྱི་རྣམ་གྲངས་རེ་རེས་
ཀྱང་རྩོམ་ཡིག་ཧྲིལ་པོའི་ནང་མི་སྣ་རྒན་ཀྲང་ལགས་དེ་ཉིད་འབུར་དུ་ཐོན་རྒྱུར་
ཐད་ཀར་ཞབས་འདེགས་ཞུས་ཡོད་པ་སྟེ། སྔར་རྩེད་མོ་དང་ལྟད་མོ་ཁོ་ནར་
དབྱིངས་ཞུགས་ཏེ་རང་དགོས་ཤེས་བྱར་མི་བརྩོན་པའི་རྗེས་ལུས་ཅན་གྱི་སློབ་མ་
དེ་དག་ཀྱང་རྟ་ཁ་གཡང་ནས་གཅུས་པ་ལྟར་བཟང་པོའི་ཕྱོགས་སུ་ཁ་ལོ་གཅུས་
23



ཐུབ་པ་དེས། རྒན་ཀྲང་ལགས་ནི་ཀུན་སྤྱོད་སློབ་གསོ་གཏོང་བར་བྱང་ཆུབ་
པའི་དགེ་རྒན་ཞིག་ཡིན་པ་གསལ་བཏོན་བྱས་པ་དང་། ཡང་སློབ་གྲོགས་ནོར་
ཆུང་གིས་རྒན་ཀྲང་ལགས་ཀྱི་མཛད་ཚུལ་དེ་འདྲ་ངའི་ཕ་མ་གཉིས་ཀྱིས་ཀྱང་
གནང་ཐུབ་རྒྱུ་དཀའ་མོ་རེད་ཅེས་པ་ལས་རྒན་ཀྲང་ལགས་ནི་ཐུགས་སེམས་ཟླ་བ་
ལྟར་དཀར་ཞིང་གཞན་ཕན་ལྷག་བསམ་གྱིས་ཕྱུག་པའི་དགེ་རྒན་ཞིག་ཏུ་གསལ་
བཏོན་བྱས་ཡོད། དེ་བཞིན་ང་ཚོའི་འཛིན་གྲྭ་དེ་ཉིད་ལེགས་ཚོགས་ཀྱི་སྙན་
གྲགས་ཕྱོགས་བཞིར་ཁྱབ་པའི་ཕུལ་བྱུང་སློབ་ཐོན་འཛིན་གྲྭ་ཞིག་ཏུ་འགྱུར་ཐུབ་
པ་བྱུང་ཞེས་པའི་བརྗོད་ཚིག་དེ་ནས་རྒན་ཀྲང་ལགས་ནི་སློབ་མར་ཀུན་སྤྱོད་སློབ་
གསོ་དང༌། རིག་གཞུང་སློབ་ཁྲིད་སོགས་བྱ་གཞག་གང་ལ་ཡང་ཕུལ་དུ་བྱུང་
བའི་དགེ་རྒན་ཞིག་གི་གཟུགས་བརྙན་གསལ་བཏོན་བྱས་ཡོད། དེས་ན་ང་ཚོ་
སློབ་མ་རྣམས་ཀྱིས་ཀྱང་མི་སྣ་གཙོ་བརྗོད་ཀྱི་ཇི་བཞིན་བརྗོད་པའི་རྩོམ་འབྲི་
སྐབས་དང་ཐོག་མི་སྣའི་ གཟུགས་བརྙན་དམིགས་བསལ་ཅན་ཞིག་བཟོ་སྐྲུན་
ཐུབ་པ་དང༌། དེ་རྗེས་གང་དེའི་བརྗོད་གཏམ་དང་བྱ་སྤྱོད་དེ་དག་ཀྱང་མི་སྣ་
དེ་རང་འབུར་དུ་ཐོན་རྒྱུར་ཐད་ཀར་ཞབས་འདེགས་ཞུ་ཐུབ་པ་ཞིག་དགོས་་
སོ། །
སྤྱིར་བཏང་ཇི་བཞིན་བརྗོད་པའི་རྩོམ་ཡིག་ཡིན་ཕྱིན་ཚང་མར་ཆ་རྐྱེན་
བདུན་པོ་དེ་ཚང་དགོས་པའི་ངེས་པ་མ་མཆིས་ཀྱང་། རང་གི་འབྲི་བྱར་འགྱུར་
བའི་རྩོམ་ཡིག་དེ་ཉིད་བརྗོད་དོན་ཆ་ཚང་ཞིང་གོ་རིམ་ལྡན་པ་ཞིག་དགོས་ན།
ཆ་རྐྱེན་བདུན་པོ་དེ་ཚང་དགོས་ངེས་ཤིག་ཡིན་པ་ནི་གོང་གསལ་གྱི་མི་སྣ་གཙོ་
བརྗོད་ཀྱི་ཇི་བཞིན་བརྗོད་པའི་རྩོམ་ རྒན་ཀྲང་ལགས་ཞེས་པ་དེར་མཚོན་ན།
རྩོམ་ཡིག་དེའི་ནང་མི་སྣ་གཙོ་བོ་རྒན་ཀྲང་ལགས་དང་། བྱ་བ་བོད་རིགས་
སློབ་མའི་ཆེད་དུ་རང་ནུས་གང་ཡོད་ལེགས་སྐྱེས་སུ་ཕུལ་བ། ས་གནས་ནང་
སའི་བོད་ལྗོངས་སློབ་འབྲིང་། དུས་ཚོད་1996ལོ་ནས་རྩིས་པའི་ལོ་བཞིའི་
_24



--
ཡ
ནང༌། བྱ་བའི་སློང་རྐྱེན་དང་ཐོག་སློབ་ཕྲུག་རེ་འགའི་བྱ་སྤྱོད་ངན་པ་ལས་
འཛིན་གྲྭ་ཁྱོན་ཡོངས་ལ་ཤུགས་རྐྱེན་ངན་པ་བཟོས་ཏེ་འཛིན་གྲྭ་དེ་ཉིད་ཀུན་གྱིས་
འཕྱ་སྨོད་བྱེད་སའི་འཛིན་གྲྭ་ཞིག་ཏུ་འགྱུར་བ། བྱ་བའི་འཕེལ་རིམ་རྒན་ཀྲང་
ལགས་ཀྱིས་སློབ་མའི་བསམ་བློ་ཀུན་སྤྱོད། ཤེས་ཡོན། རིག་གནས། འཚོ་
གོས་སོགས་ཕྱོགས་ཡོངས་ནས་ཡར་རྒྱས་དང་། ལེགས་བཅོས་ཐུབ་ཕྱིར་བྱ་
གཞག་རབ་དང་རིམ་པ་སྒྲུབ་པའི་བརྒྱུད་རིམ། བྱ་བའི་མཇུག་འབྲས་འཛིན་
གྲྭ་དེ་ཉེད་ལེགས་ཚོགས་ཀྱི་སྙན་གྲགས་ཕྱོགས་བཞིར་ཁྱབ་པའི་ཕུལ་བྱུང་སློབ་
ཐོན་འཛིན་གྲྭ་ཞིག་ཏུ་འགྱུར་བ་དང༌། རྒན་ཀྲང་ལགས་ཀྱང་ཀུན་གྱི་མིག་
དཔེར་འོས་པའི་ཕུལ་བྱུང་དགེ་རྒན་ཞིག་ཏུ་འགྱུར་བ་དེ་ཡིན།
ཉི རྩོམ་ཡིག་འབྲི་སྦྱོང་།
གོང་གསལ་མི་སྣ་གཙོ་བརྗོད་ཀྱི་ཇི་བཞིན་བརྗོད་ པའི་ རྩོམ་རྒན་ཀྲང་་་་
ལགས་ཞེས་པ་དང་དེའི་དབྱེ་ཞིབ་ལ་བལྟ་ཀློག་ཞིབ་ཚགས་བྱས་པ་བརྒྱུད་རང་ལ་
རྒྱུས་མངའ་ཆེ་ཤོས་ཀྱི་དགེ་རྒན་ཞིག་དང་ཡང་ན་སློབ་གྲོགས་ཤིག་གི་མཛད་རྗེས་
སམ་བྱ་སྤྱོད་མཚོན་པའི་མི་སྣ་གཙོ་བརྗོད་ཀྱི་ཇི་རྩོམ་གཉིས་འབྲི་དགོས།
རྩོམ་ཡིག་གི་རེ་འདུན།
ཀ་ ཇི་བཞིན་བརྗོད་པའི་རྩོམ་ཡིག་གི་རྩ་བའི་རེ་འདུན་དང་འཚམ་པ།
ཁ དུམ་མཚམས་དབྱེ་བ་གསལ་ཞིང་མགོ་མཇུག་གཅིག་མཐུན་ཡོད་པ།
ག མི་སྣ་གཙོ་བོ་འབུར་དུ་ཐོན་པ་དང་རྒྱུ་ཆ་འོས་ཤིང་འཚམ་ལ་དག་ནོར་
ཉུང་བ།
ང བརྗོད་སྙིང་ཁ་གསལ་ལ་ཚབ་མཚོན་གྱི་རང་བཞིན་ལྡན་པ།
ཅ སློབ་ཆུང་སློབ་མས་ཡིག་འབྲུ་སུམ་བརྒྱ་ནས་བཞི་བརྒྱ་ཡན་དང་།
སློབ་འབྲིང་སློབ་མས་ཡིག་འབྲུ་བརྒྱད་བརྒྱ་ནས་ཆིག་སྟོང་ཡན་བར་འབྲི་



དགོས།
(1) FaxX57 TAI (2) sâẤTỐI TÁI
2. བྱ་བ་གཙོ་བོ་བརྗོད་པའི་ཇི་བཞིན་བརྗོད་པའི་རྩོམ་
གྱི་རྩོམ་དཔེ་དང་དབྱེ་ཞིབ།
2 རྩོམ་དཔེ།
རྟག་ཏུ་ཡིད་ལ་དྲན་པའི་འདས་དོན་ཞིག
ང་ལ་དལ་ཁོམ་གྱི་དུས་ཚོད་རེ་བྱུང་རིམ་བཞིན་སྙིང་ཁ་རྡོ་རྗེ་འདྲ་བའི་
ཁུག་པ་ཞིག་ནས་འདས་དོན་གྱི་འཆར་སྣང་ངར་མོ་ཞིག་གིས་ངའི་རྣོ་བསམ་གྱི་
མེ་སྟག་ལ་དྲན་སྐུལ་གྱི་གྲང་ཆུ་བསིལ་མོ་ཞིག་འཕྱོ་བཞིན་པ་ན་འདས་ཟིན་པའི་
བྱ་བ་དེར་རྟག་ཏུ་འདང་རྒྱག་གི་གནས་སུ་མི་ཞུགས་ཐབས་མེད་ལགས། །
དེ་ཡང་1992ལོའི་དགུན་དུས་ཀྱི་ཞོགས་པ་ཞིག་ང་རང་དགའ་སྤྲོའི་ངང་
སློབ་གྲྭར་སྐྱོད་བཞིན་པ་ན། ལམ་བར་ནས་སློབ་གྲོགས་བསྟན་པ་དང་འཕྲད་
བྱུང་། ཁོང་གིས་བསོད་ནམས་སློབ་གྲྭའི་ ཤར་ཕྱོགས་ཀྱི་སྒུར་གུག་ཡུར་བུའི་
ནང་འཁྱགས་པའི་འོག་ཏུ་ཉ་ཧ་ཅང་མང་པོ་འདུག་པས་ངེད་གཉིས་ཉ་ཟིན་པར་
ཨེ་འགྲོ་ཞེས་བརྗོད་བྱུང་བས། ངས་ཕ་མ་དང་དགེ་རྒན་བཟང་པོའི་བསླབ་བྱ་
རྣམས་སྣང་མེད་དུ་བཏང་སྟེ་ལམ་སེང་ཁོའི་སྐད་ཆར་མོས་མཐུན་བྱས་པ་ཡིན།
དེ་ན་བསྟན་པས་ངེད་གཉིས་ཉ་ཟིན་པར་ཕྱིན་ན་ཉ་བླུགས་སའི་རྩྭ་རས་ཤིག་
དགོས་པས་ཁྱོད་ཀྱིས་ཁྱིམ་ནས་རྩྭ་རས་ལེན་པར་རྒྱུགས་དང་ཞེས་བརྗོད་བྱུང་
བར་ངས་དེ་མུར་དཔེ་ཁུག་ཕབ་སྟེ་ཁོ་པར་སྤྲད་ཐོག་ཁ་ཕྱིར་བསྐོར་ཏེ་རྒྱུག་མ་
འདུར་གྱིས་ཁྱིམ་ནས་རྩྭ་རས་ལེན་པར་ཕྱིན། ངས་རྒྱུགས་ཤར་གློད་ཀྱིན་དུ་ཕ་
མ་གཉིས་ལ་མགོ་སྐོར་གཏོང་རྒྱུའི་སྐད་ཆ་ཞིག་བསམ་བློ་བཏང་མཐར། ཁྱིམ་
26



དུ་སླེབས་རྗེས་ཕ་མ་གཉིས་ལ་རྒན་ལགས་ཀྱིས་ལྕི་བ་བླུགས་སའི་རྩྭ་ རས་ཤིག་
ཁྱེར་ཤོག་གསུང་གིས་ཞེས་ཞུས་པས་ཨ་མ་ལགས་ཀྱིས་ལམ་སེང་ང་ལ་རྩྭ་རས་
ཤིག་སྤྲད་བྱུང་། ངས་རྩྭ་རས་ཁྱེར་ནས་སློབ་གྲོགས་བསྟན་པའི་སར་སྐྱོད་དེ་
ངེད་གཉིས་མཉམ་དུ་སློབ་བྱོལ་གྱིས་སྐུར་གུག་ཡུར་བུའི་ནང་ཉ་འཛིན་པར་ཕྱིན་
པ་ཡིན།
སྒུར་གུག་ཡུར་བུའི་འགྲམ་དུ་སླེབས་སྐབས་དངོས་འབྲེལ་བསྟན་པས་་་
བཤད་པ་བཞིན་ཡུར་བུའི་ནང་གི་ཆུ་དེ་དག་ནི་འཁྱགས་པ་བརྒྱབ་སྟེ་ཤར་མར་
རྒྱུག་མི་ཐུབ་པ་མ་ཟད་འཁྱགས་པའི་འོག་ནས་ཉ་རྣམས་གསལ་ལྷམ་མེར་མཐོང་
གི་འདུག་པས་ངེད་གཉིས་ནི་དགའ་ཐག་ཆོད་ནས་ངག་ནས་གླུ་དབྱངས་ལེན་
བཞིན་འཁྱགས་པ་བཅགས་ཏེ་ཉ་དེ་དག་རེ་རེ་བཞིན་བཟུང་ནས་རྩྭ་རས་ནང་
བླུགས་པ་ཡིན། ཨ་ཙི…..... འདས་དོན་གྱི་བྱ་ངན་དེ་ལ་ཕྱི་འདང་རེ་རྒྱག་
སྐབས་ཉ་དེ་དག་འགྲོ་བ་རིགས་དྲུག་གི་སེམས་ཅན་ཁོངས་སུ་གཏོགས་པ་ཨེ་ཡིན་
ཟེར་ན་ལོས་ཡིན། དེ་དག་ལ་རྩ་ཆེའི་རིན་ཐང་བྲལ་བའི་ཚེ་སྲོག་ཅིག་ཨེ་ཡོད་
ཟེར་ན་ལོས་ཡོད། ངེད་གཉིས་ ཕ་སྤྲེལ་རྒན་བྱང་ཆུབ་སེམས་དཔའི་རིགས་
རྒྱུད་ཅིག་ཨེ་ཡིན་ཟེར་ན་ལོས་ཡིན། འོན་ཀྱང་སྙིང་རྗེའི་བསམ་པ་རི་བོང་གི་
སྤུ་རྩེ་ཙམ་མེད་པ་ངེད་གཉིས་ཀྱིས་རང་ཉིད་ཀྱི་ལྷམ་དང་གོས་ཐུང་ཆུས་བངས་
ནའང་དེ་དག་ལ་ཙི་ཁུང་ཁར་ཡོད་པའི་ ཐལ་ བ་སྐམ་པོ་རྣམས་བྱུག་ སྟེ་ སྐམ་་་
ཐབས་ཀྱིས་ཡུད་ཙམ་ངལ་གསོས་རྗེས་སློབ་གྲྭའི་ཉིན་དགུང་ཁ་ལག་གི་དུས་ཚོད་
དང་བསྟུན་ནས་ཁྱིམ་དུ་ལོག་ཕྱིན་པ་ཡིན། །
ངེད་གཉིས་ཉ་འཁུར་ནས་ལོག་ཡོང་བ་རྒན་ལགས་ཀྱིས་མཐོང་རྐྱེན་སློབ་
ཕྲུག་འགའ་བཀོད་སྒྲིག་གིས་ངེད་གཉིས་བཟུང་བར་བཏང་ནའང་ངེད་གཉིས་
ལ་ནི་དེ་ལྟ་བུའི་རྐྱེན་ངན་ ཕྲད་ཡོང་སྙམ་པ་སྣང་བའི་ཡུལ་ལའང་མ་ འཁོར།
ཉ་འཁུར་ནས་གྲོང་ཚོའི་ཉེ་འཁྲིས་སུ་བཅར་ལ་ཁད་ཀྱི་སྐབས་གློ་བུར་དུ་སློབ་
གྲོགས་ལྔ་དྲུག་ཙམ་གྱིས་མདུན་བཀག་པས་ངེད་གཉིས་ནི་ཞི་མིས་ཙི་ཙི་བཟུང་བ་
27



ལྟ་བུ་དང་ ཉེན་རྟོག་ པས་ རྐུན་པོ་འཇུས་ པ་ལྟར་ ཅི་ བྱ་ བཏོལ་ མེད་ དུ་ གྱུར།
ངེད་གཉིས་སློབ་གྲོགས་གཉིས་གཉིས་ཀྱིས་དཔུང་པའི་གཡས་གཡོན་ནས་འཇུས་
ཏེ་ཤར་རྒྱག་སློབ་གྲྭའི་ནང་ཁྲིད་པ་དང་སློབ་གྲྭར་སླེབས་རྗེས་རྒན་ལགས་ཀྱིས་
ངེད་གཉིས་སློབ་གྲྭའི་གྱང་ལྡེབས་སུ་བསླངས་ནས་བཞག་ཐོག་དེ་མུར་སློབ་ཕྲུག་
ཡོངས་རྫོགས་ཚོགས་འདུར་སྐོང་སྟེ་ངེད་གཉིས་སློབ་ཕྲུག་ཚོའི་མདུན་དུ་མགོ་
སྒུར་སྒུར་དུ་བཞག་ནས་སློབ་ཕྲུག་རྣམས་ལ་ངེད་གཉིས་ཀྱིས་སློབ་བྱོལ་བྱས་ཏེ་
རང་དགར་ཉ་འཛིན་པར་ཕྱིན་པའི་ནག་ཉེས་དེ་དག་བརྗོད་པ་མ་ཟད་ར་བསད་
ན་ལུག་འདར་ཞེས་པའི་དཔེ་ལྟར་རྩྭ་རས་ནང་གི་ཉ་དེ་དག་མདུན་དུ་བྱོས་ཏེ་རེ་
རེ་བཞིན་ངེད་གཉིས་ཀྱི་མགོ་དང་གདོང་ལུས་སྟོད་སོགས་གང་སར་ཞུས་ཏེ་ཞལ་
ནས་བཀའ་བཀྱོན་དྲག་པོ་གནང་བ་ན་ངེད་གཉིས་ནི་ན་ཟུག་གིས་བཟོད་བསྲན་
མ་ཐུབ་པར་སྐད་ཤུགས་ཆེན་པོས་མ་ངུ་ཀ་མེད་དུ་གྱུར། ཨ་ཙི་དེ་ནི་བསམ་པ་
ངན་པོ་མི་ལ་བྱས་ན། བྱ་བ་ངན་པོ་རང་ལ་འཁོར་ཞེས་པའི་དཔེ་ལྟར་མ་ཡིན་
ནམ། དེ་ནི་སྙིང་རྗེའི་བློ་དང་བྲལ་བའི་ངེད་གཉིས་ཀྱིས་དྲོ་སྐྱིད་ལྡན་པའི་ཆུ་
ནང་དུ་དགའ་བདེའི་དཔལ་ལ་རོལ་བཞིན་པའི་ཉ་མོ་རྣམས་ལ་སྡུག་རྩུབ་ཀྱི་
བསམ་ངན་བཅངས་པ་དེར་ཉ་མོ་རྣམས་ཀྱིས་ཆེད་དུ་འཁོན་ལན་སློག་པ་དང་
གཉིས་སུ་མ་མཆིས། དེ་ནས་ཉ་དེ་དག་ཚང་མ་ཞུས་ཟིན་པ་དང་ངེད་གཉིས་
ལ་སླད་སློབ་བྱོལ་མི་བྱེད་པའི་དམ་བཅའ་འཇོག་ཏུ་བཅུག་པ་མ་ཟད་ཉ་དེ་དག་
རང་འཇགས་རྩྭ་རས་ནང་བླུགས་ཏེ་གཙང་ཆུའི་ནང་བསྐྱལ་བར་བཏང་བ་ན་
ངེད་གཉིས་ནི་འགྱོད་པ་དྲག་པོས་མནར་བཞིན་དུ་གཙང་འགྲམ་ལ་ཉ་དེ་རྣམས་
བསྐྱལ་བར་མི་འགྲོ་ཐབས་མེད་དུ་གྱུར།
དེ་ལྟ་བུའི་འདས་དོན་གྱི་བྱ་བ་ཞིག་གིས་ངའི་སྙིང་ཁམས་ལ་བསམ་པ་ངན་
པོ་གཞན་ལ་བྱས་ན། བྱ་བ་ངན་པ་རང་ལ་འཁོར་ཞེས་པའི་དྲན་སྐུལ་གྱི་ཅོང་
བརྡ་ཞིག་དུས་ད་ལྟའང་གྲགས་ཤིང་འདུག་གོ ། ་
1
28



2 རྩོམ་དཔེ་དབྱེ་ཞིབ། །
གཤམ་ལ་རྟག་ཏུ་ཡིད་ལ་དྲན་པའི་འདས་དོན་ཞིག་ཅེས་པའི་བྱ་བ་གཙོ་
བརྗོད་ཀྱི་ཇི་བཞིན་བརྗོད་པའི་རྩོམ་ཡིག་དེར་དབྱེ་ཞིབ་རགས་ཙམ་ཞུས་ན་རྩོམ་
ཡིག་དེར་རང་བྱུང་དུམ་བུ་བཅུ་གཉིས་ལས་གྲུབ་ཅིང་དུམ་བུ་དེ་དག་གིས་རྩོམ་
ཡིག་གི་གཙོ་དོན་གསལ་བར་བྱེད་པའི་དོན་བྱེ་བྲག་པ་རྣམས་ལ་དཔྱད་པར་བྱས་
ཚེ་དུམ་མཚམས་ཆེ་བ་ཁག་ལྔ་ལ་དབྱེ་ཆོག་གོ །
དེ་ཡང་དུམ་མཚམས་དང་པོ་ནི་རང་བྱུང་དུམ་བུ་དང་པོ་དེ་ཡིན་ཞིང་དུམ་
བུ་དེའི་ནང་རྩོམ་པ་པོས་ཚབ་མཚོན་རང་བཞིན་ལྡན་པའི་མི་སྣ་དེར་འདས་ཟིན་
པའི་དུས་ཚོད་ནང་བྱ་དངོས་སྣ་ཚོགས་ཕྲད་མྱོང་བའི་ནང་ནས་དམིགས་བསལ་
གྱི་བྱ་བ་ཞིག་ལ་དུས་ད་ལྟའང་བསམ་གཞིགས་མི་བྱེད་དབང་མེད་དུ་གྱུར་པའི་
སྐོར་བཀོད་ནས་ཀློག་པ་པོ་ལ་འདས་དོན་དེ་ཡང་སྙིང་གང་ཞིག་ཡིན་པ་བལྟ་
འདོད་ཀྱི་བློ་ཞིག་སྐྱེ་འཇུག་པ་ཡིན།
དུམ་བུ་གཉིས་པ་ནི་དེ་ཡང་1992ལོའི་ཞེས་པ་ནས་སྒུར་གུག་ཡུར་བུའི་
ནང་ཉ་འཛིན་པར་ཕྱིན་པ་ཡིན་ཞེས་པའི་བར་རང་བྱུང་དུམ་བུ་གཉིས་པ་ནས་
ལྔ་པ་བར་ཡིན་ཞིང་དུམ་བུ་དེའི་ནང་ཕ་མ་དང་དགེ་རྒན་བཟང་པོའི་བསླབ་
བྱར་མི་རྩི་བའི་སློབ་མ་གཉིས་ཀྱིས་རང་དགར་སློབ་བྱོལ་བྱས་ཏེ་ཉ་འཛིན་པར་
ཕྱིན་པའི་སྐོར་བཀོད་ནས་རྟག་ཏུ་ཡིད་ལ་དྲན་པའི་འདས་དོན་དེ་གང་ཡིན་པ་
རགས་ཙམ་བསྟན་པ་དེ་ཡིན།
དུམ་བུ་གསུམ་པ་ནི་སྒུར་གུག་ཡུར་བུའི་འགྲམ་དུ་ཞེས་པ་ནས་དུས་ཚོད་
དང་བསྟུན་ཏེ་ཁྱིམ་དུ་ལོག་ཕྱིན་པ་ཡིན་ཞེས་པའི་བར་རང་བྱུང་དུམ་བུ་དྲུག་པ་
ནས་བདུན་པའི་བར་ཡིན་ཞིང་དུམ་བུ་དེའི་ནང་སྙིང་རྗེའི་སེམས་དང་བྲལ་བའི་
སློབ་མ་གཉིས་ཀྱིས་སྐབས་དེར་ཉ་བཟུང་ནས་གཞན་གྱི་སྲོག་ལ་གནོད་འཚེ་བྱེད་



པའི་བྱ་སྤྱོད་དངོས་དེ་གསལ་སྟོན་བྱས་པ་མ་ཟད་སྤྱིར་འགྲོ་བ་མིའི་རིགས་ཡོངས་
དང་བྱེ་བྲག་ང་ཚོ་གངས་ཅན་པ་རྣམས་ནས་སེམས་ཅན་ཀུན་ལ་བྱམས་སྙིང་རྗེའི་
སེམས་ཀྱིས་ཁྱབ་པར་བྱེད་པའི་བླ་མེད་སྤྱོད་བཟང་གི་གོམས་སྲོལ་བཟང་པོ་དེ་
དག་མ་ཉམས་རྒྱུན་འཛིན་བྱེད་དགོས་པའི་རེ་འདུན་ཡང་མཚོན་པར་བྱས་ཡོད།
དུམ་བུ་བཞི་པ་ནི་ངེད་གཉིས་ཉ་འཁུར་ནས་ཞེས་པ་ནས་ཉ་དེ་རྣམས་
བསྐྱལ་བར་མི་འགྲོ་ཐབས་མེད་བྱུང་ཞེས་པའི་བར་རང་བྱུང་དུམ་བུ་བརྒྱད་པ་
ནས་བཅུ་གཅིག་པའི་བར་ཡིན་ཞིང་དུམ་བུ་དེའི་ནང་ངན་པའི་བྱ་བ་བརྩམས་པ་
ལ་ངན་པའི་འབྲས་བུ་སྨིན་པའི་སྐོར་བསྟན་ནས་ཕ་མ་དང་དགེ་རྒན་བཟང་པོའི་
བསླབ་བྱར་མི་བརྩི་མཁན་གྱི་སློབ་ཕྲུག་གམ་མི་སྣ་དེ་ཚོར་འཕྲལ་ཕུགས་གང་ལ་
ཡང་རང་ཉིད་འགྱོད་པའི་གླིང་དུ་ཚུད་པའི་རྗེས་འབྲས་ངན་པ་ཞིག་སྨིན་རྒྱུར་ཐེ་
ཚོམ་མི་དགོས་པའི་གནས་ལུགས་གསལ་སྟོན་གྱིས་ ཕ་མ་དང་དགེ་རྒན་བཟང་
པོའི་བསླབ་བྱར་བརྩི་བཀུར་ཞུ་དགོས་པའི་གལ་ཆེའི་རང་བཞིན་མངོན་པར་
བྱས་ཡོད། །
རྩོམ་ཡིག་དེའི་དུམ་བུ་ལྔ་པ་ནི་རང་བྱུང་དུམ་བུ་མཇུག་མ་དེ་ཡིན་ཞིང་
དུམ་བུ་དེའི་ནང་ཚབ་མཚོན་རང་བཞིན་ལྡན་པའི་མི་སྣ་དེ་གཉིས་ལ་ཀུན་གྱིས་
ཁས་བླངས་པའི་བདེན་དོན་བསམ་པ་ངན་པོ་མི་ལ་བྱས་ན། བྱ་བ་ངན་པོ་
རང་ལ་འཁོར་ཞེས་པའི་འབོད་སྐུལ་གྱི་ཅོང་བརྡ་ཞིག་ཆུ་ཚོད་འཁོར་ལོའི་སྒྲ་
བཞིན་རྟག་ཏུ་གྲགས་པ་ལས་ང་ཚོ་མིའི་རིགས་ཡོངས་ཀྱིས་སྲོག་ལྡན་ཀུན་ལ་ཕན་
པའི་བྱ་བཟང་བསྒྲུབ་པ་ལས་རང་གཞན་གཉིས་ཀར་གནོད་པའི་བྱ་ངན་གྱི་
རིགས་བསྒྲུབ་རྒྱུ་མེད་པའི་བསླབ་བྱ་ཟབ་མོ་ཞིག་མངོན་པར་བྱས་ཡོད། །
གོང་དུ་རྩོམ་ཡིག་དེའི་དུམ་བུ་ཆེ་བ་ཁག་ལ་དབྱེ་ཞིབ་རགས་ཙམ་ཞུས་ཟིན་
ཅིང་གཤམ་ལ་ཇི་བཞིན་བརྗོད་པའི་རྩོམ་ཡིག་ལས་བྱ་བ་གཙོ་བརྗོད་ཀྱི་ཇི་བཞིན་
བརྗོད་པའི་རྩོམ་འབྲི་སྐབས་འབྲི་བྱའི་བྱ་བ་དེ་ཉིད་ཇི་ལྟར་བྱས་ཏེ་གཙོ་བོའམ་
འབུར་དུ་ཐོན་པ་བྱ་རྒྱུའི་སྐོར་ལ་དབྱེ་ཞིབ་རགས་ཙམ་ཞུས་ན།



དེ་ཡང་ང་ཚོས་བྱ་བ་གཙོ་བརྗོད་ཀྱི་ཇི་བཞིན་བརྗོད་པའི་རྩོམ་འབྲི་སྐབས་
དང་ཐོག་གང་བརྗོད་པར་བྱ་བའི་བྱ་བ་གཙོ་བོ་དེ་ཉིད་བསྒྲུབ་མཁན་གྱི་མི་སྣ་
ཞིག་དགོས་པ་ཡིན་ཡང་མི་སྣ་དེ་དག་གི་འགུལ་སྐྱོད་དང་། བྱ་སྤྱོད་མཐའ་
དག་བྱ་བ་གཙོ་བོ་དེ་རང་འབུར་དུ་ཐོན་རྒྱུར་ཐད་ཀར་ཞབས་འདེགས་དང་ནུས་
པ་ཐོན་པ་ཞིག་བྱེད་དགོས་པ་དཔེར་ན། རྟག་ཏུ་ཡིད་ལ་དྲན་པའི་འདས་དོན་
ཞིག་ཅེས་པའི་བྱ་བ་གཙོ་བརྗོད་ཀྱི་ཇི་བཞིན་བརྗོད་པའི་རྩོམ་དེར་མཚོན་ན་མ་
གཞི་རྩོམ་ཡིག་དེའི་ནང་དུ་བསོད་ནམས་དང་བསྟན་པ་སོགས་མི་སྣ་འགའ་ཞིག་
ཡོད་ནའང་མི་སྣ་དེ་དག་ནི་སློབ་བྱོལ་བྱས་ཏེ་ཉ་འཛིན་པར་ཕྱིན་པའི་བྱ་བ་གཙོ་
བོ་དེ་ཉིད་འབུར་དུ་ཐོན་རྒྱུར་ཞབས་འདེགས་ཞུ་མཁན་ཙམ་ལས་ཀློག་པ་པོའི་
སེམས་ནང་བག་ཆགས་དམིགས་བསལ་ཅན་གང་ཡང་འཇོག་ཐུབ་མེད་པར་མི་
སྣ་དེ་གཉིས་ཀྱིས་སློབ་བྱོལ་བྱས་ཏེ་ཉ་འཛིན་པར་ཕྱིན་པ་ལས་རྐྱེན་གློ་བུར་བ་
ཞིག་གིས་ལུས་སེམས་གཉིས་ཀར་ནམ་ཡང་བརྗེད་པར་དཀའ་བའི་འགྱོད་་་་
གདུང་གི་བསླབ་བྱ་ཞིག་འཇོག་གནང་མཛད་པ་ལས་རྩོམ་ཡིག་དེའི་ཐོག་མཐའ་
བར་གསུམ་དུ་ཀློག་པ་པོའི་སེམས་ནང་བག་ཆགས་ཟབ་ཤོས་དང་མཐོང་སྣང་
མངོན་གསལ་དོད་ཤོས་དེ་ནི་སློབ་བྱོལ་བྱས་ཏེ་ཉ་འཛིན་པར་ཕྱིན་པའི་བྱ་བ་དེ་
རང་ཡིན། དེ་ན་ང་ཚོས་བྱ་བ་གཙོ་བརྗོད་ཀྱི་ཇི་བཞིན་བརྗོད་པའི་རྩོམ་ཡིག་
འབྲི་སྐབས་གང་བརྗོད་པར་བྱ་བའི་བྱ་བ་གཙོ་བོ་དེ་ཉིད་འབུར་དུ་ཐོན་ཐུབ་
པའི་རྩོམ་རྩལ་གྱི་ཐབས་ཤེས་དེ་ཚོ་རྩོམ་འབྲིའི་ལག་ལེན་དངོས་ནང་བེད་སྤྱོད་
ཐུབ་པ་བྱས་ཏེ་བྱ་བ་གཙོ་བརྗོད་ཀྱི་ཇི་བཞིན་བརྗོད་པའི་རྩོམ་ལེགས་པོ་ཞིག་
འབྲི་ཐུབ་རྒྱུར་འབད་པ་ལྷོད་མེད་བྱ་དགོས། གཤམ་ལ་རྟག་ཏུ་ཡིད་ལ་དྲན་
པའི་འདས་དོན་ཞིག་ཅེས་པའི་རྩོམ་ཡིག་དེའི་བརྗོད་བྱའམ་ཚང་དགོས་པའི་ཆ་
རྐྱེན་བདུན་པོ་དེ་རྣམས་རེ་རེ་བཞིན་དབྱེ་བ་ལ། རྩོམ་ཡིག་དེའི་ནང་མི་སྣ་
བསོད་ནམས་དང་བསྟན་པ་གཉིས་ཡིན་པ་དང་། བྱ་བ་སློབ་བྱོལ་བྱས་ཏེ་ཉ་
འཛིན་པར་ཕྱིན་པ། དུས་ཚོད་1992ལོའི་དགུན་དུས་ཀྱི་ཞོགས་པ་ཞིག ས་
31



གནས་སྒུར་གུག་ཡུར་བུ་དང་སློབ་གྲྭ། བྱ་བའི་སློང་རྐྱེན་རང་དགོས་ཤེས་བྱར་
བརྩོན་སེམས་མེད་པའི་སློབ་མ་གཉིས་ཕན་ཚུན་འཕྲད་པ། བྱ་བའི་བརྒྱུད་
རིམ་སྒུར་གུག་ཡུར་བུའི་ནང་ཉ་འཛིན་པར་ཕྱིན་པ་དང་། ཉ་བཟུང་ནས་ལོག་
ཡོང་སྐབས་རྐྱེན་གློ་བུར་ཞིག་གིས་སློབ་གྲྭའི་ནང་སླེབས་ཏེ་ཉེས་ཆད་དྲག་པོ་ཕོག་
ནས་འགྱོད་གདུང་གིས་མནར་བཞིན་གཙང་འགྲམ་དུ་ཉ་དེ་རྣམས་བསྐྱལ་བར་
ཕྱིན་པའི་བརྒྱུད་རིམ་དེ་དག་གོ། བྱ་བའི་མཇུག་འབྲས་བྱ་ངན་ལས་སྨིན་པའི་
འབྲས་བུ་ངན་པ་ཞིག་གིས་ལུས་སེམས་གཉིས་ ཀར་མནར་གཅོད་ཤུགས་ཆེ་་་
བཏང་བ་ལས་བྱ་ངན་དེར་རྟག་ཏུ་བསམ་གཞིགས་མི་བྱེད་དབང་མེད་དུ་འགྱུར་
བའོ། །
ཉི རྩོམ་ཡིག་འབྲི་སྦྱོང་།
རྩོམ་ཡིག་གི་རྩ་བའི་རེ་འདུན་གོང་གི་མི་སྣ་གཙོ་བོ་བརྗོད་པའི་ཇི་བཞིན་
བརྗོད་པའི་རྩོམ་དང་གཅིག་མཚུངས་ཐོག་འདིར་དམིགས་བསལ་མི་དང་བྱ་བ་
གཉིས་ལས་བྱ་བ་དེ་ཉིད་གཙོ་བོའམ་འབུར་དུ་ཐོན་རྒྱུར་འབད་བརྩོན་བྱ་དགོས་
སོ། །
(1) རེ་གཟའ་ཉི་མ། (2) ཁྲོམ་གཞུང་གི་མཐོང་ཐོས།
3. ཇི་བཞིན་བརྗོད་པའི་རྩོམ་ཡིག་ལས་མི་དང་བྱ་བ་གཉིས་བར་གྱི་
འབྲེལ་བ་དང་དེ་གཉིས་གཙོ་ཕལ་འཇོག་སྟངས། །
ཇི་བཞིན་བརྗོད་པའི་རྩོམ་ཡིག་གི་བརྗོད་བྱ་གཙོ་བོ་མི་དང་བྱ་བ་གཉིས་ནི་
གཙོ་ཕལ་གྱི་ཁྱད་པར་ཙམ་ལས་ཕན་ཚུན་གཅིག་ལ་གཅིག་བརྟེན་གྱི་འབྲེལ་བ་
དམ་ཟབ་ཅིག་ཆགས་ཡོད། དེ་ཡང་མི་སྣ་གཙོ་བོ་བརྗོད་པའི་བརྗོད་གཞི་ཕལ་
ཆེ་བ་བྱ་བ་ཡིན་ལ་བྱ་བ་དེ་ཉིད་རྩོམ་ཡིག་གི་ཐོག་མཐའ་བར་གསུམ་དུ་མི་སྣའི་བྱ་
སྤྱོད་དང་དམ་པོར་འབྲེལ་ཡོད་པ་དཔེར་ན་རྒན་ཀྲང་ལགས་ཞེས་པའི་མི་སྣ་གཙོ་



བརྗོད་ཀྱི་ཇི་བཞིན་བརྗོད་པའི་རྩོམ་དེར་མཚོན་ན་རྩོམ་ཡིག་དེའི་ནང་གི་མི་སྣ་
གཙོ་བོ་རྒན་ཀྲང་ལགས་དེ་ཉིད་འབུར་དུ་ཐོན་ཕྱིར་ཁོང་གིས་ལྷག་བསམ་རྣམ་
དག་གིས་རང་ནུས་གང་ཡོད་བོད་རིགས་སློབ་མའི་ཆེད་དུ་ཕུལ་བའི་དཔེར་འོས་
ཀྱི་བྱ་བ་འགའ་ཞིག་བཀོད་པའི་ཐོག་ནས་མི་སྣ་གཙོ་བོ་རྒན་ཀྲང་ལགས་དེ་ཉིད་
མངོན་པར་བྱས་པ་ན་མི་དང་བྱ་བ་གཉིས་གཅིག་ལ་གཅིག་བརྟེན་དུ་འགྱུར་བ་
དང་།
དེ་བཞིན་བྱ་བ་གཙོ་བརྗོད་ཀྱི་བརྗོད་བྱ་ཕལ་ཆེ་བ་ནི་དངོས་པོ་ཡིན་ཞིང་
དངོས་པོ་དེར་ཆགས་སྡང་གཅེས་དོར་དང་ཁྱབ་སྤེལ་སོགས་བྱེད་མཁན་གྱི་མི་སྣ་
ཞིག་དགོས་པ་ནི་གོང་གསལ་བྱ་བ་གཙོ་བརྗོད་ཀྱི་ཇི་བཞིན་བརྗོད་པའི་རྩོམ་རྟག་
ཏུ་ཡིད་ལ་དྲན་པའི་འདས་དོན་ཞིག་ཅེས་པ་དེར་མཚོན་ན་སློབ་བྱོལ་བྱས་ཏེ་ཉ་
བཟུང་བར་ཕྱིན་པའི་བྱ་བ་གཙོ་བོ་དེའི་ནང་ཉ་དེ་དངོས་པོའི་རྣམ་པ་རུ་གྲུབ་
ཅིང་དངོས་པོའི་ཉ་དེ་བཟུང་མཁན་གྱི་མི་སྣ་བསོད་ནམས་དང་བསྟན་པ་གཉིས་
བྱུང་བ་ལྟར་རྩོམ་ཡིག་དེའི་ནང་གི་མི་དང་བྱ་བ་གཉིས་པོ་ཡང་བརྗོད་བྱ་གཙོ་
ཕལ་གྱི་ཁྱད་པར་ཙམ་ལས་དོན་ལ་ཕན་ཚུན་གཅིག་ལ་གཅིག་བརྟེན་གྱི་འབྲེལ་བ་
དམ་ཟབ་ ཅིག་ཆགས་ཡོད་དོ། ། འོན་ཀྱང་མི་དང་བྱ་བ་གཉིས་ཀྱི་གཙོ་ཕལ་་
འཇོག་ སྟངས་ལ་ཁྱད་པར་ཆེན་པོ་ཡོད་པ་སྟེ་མི་སྣ་གཙོ་བརྗོད་ཀྱི་ཇི་ བཞིན་་
བརྗོད་པའི་རྩོམ་ཡིན་ཕྱིན་མི་སྣའི་གཟུགས་རིས་དང་གཏམ་སྤྱོད་དེ་དག་གིས་
རྩོམ་ཡིག་གི་ཐོག་མཐའ་བར་གསུམ་དུ་མི་སྣ་དེ་རང་ཐད་ཀར་འབུར་དུ་ཐོན་
རྒྱུར་ཞབས་འདེགས་དང༌། ནུས་པ་ཐོན་པ་ཞིག་བྱས་ཏེ་ཀློག་པ་པོའི་སེམས་
ནང་བཞག་པའི་བག་ཆགས་གཏིང་ཟབ་ཤོས་དེ་མི་སྣ་དེ་རང་ཡིན་དགོས་པ་
དང༌། བྱ་བ་གཙོ་བརྗོད་ཀྱི་ཇི་བཞིན་བརྗོད་པའི་རྩོམ་ཡིན་ཕྱིན་རྩོམ་ཡིག་ནང་
གི་མི་སྣ་དེ་དག་གིས་བྱ་བ་གཙོ་བོའམ་དངོས་པོ་དེ་རང་འབུར་དུ་ཐོན་རྒྱུར་ཐད་
ཀར་ཞབས་འདེགས་ཞུ་ཐུབ་པ་བྱས་ནས་ཀློག་པ་པོའི་སེམས་ནང་བག་ཆགས་
ཟབ་ཤོས་དེ་བྱ་དངོས་དེ་རང་ཡིན་པ་ཞིག་དགོས། དེ་ན་ཀློག་པ་པོའི་སེམས་
33



ནང་བག་ཆགས་ཟབ་ཤོས་དེ་མི་སྣ་ཞིག་ཡིན་ཕྱིན་རྩོམ་ཡིག་དེ་ནི་མི་སྣ་གཙོ་བོ་
དང༌། བྱ་བ་ཕལ་པར་བཞག་པའི་ཇི་བཞིན་བརྗོད་པའི་རྩོམ་ཞིག་ཡིན་པ་
དང༌། ཀློག་པ་པོའི་སེམས་ནང་བག་ཆགས་ཟབ་ཤོས་དེ་བྱ་དངོས་ཤིག་ཡིན་
ཕྱིན་རྩོམ་ཡིག་དེ་ནི་བྱ་བ་གཙོ་བོ་དང་མི་སྣ་ཕལ་པར་བཞག་པའི་ཇི་བཞིན་
བརྗོད་པའི་རྩོམ་ཞིག་ཡིན་ནོ། །
ལྔ་པ།
ཇི་བཞིན་བརྗོད་པའི་རྩོམ་གྱི་གོ་རིམ་སྒྲིག་སྟངས།
ཇི་བཞིན་བརྗོད་པའི་རྩོམ་གྱི་གོ་རིམ་སྒྲིག་སྟངས་ལ་དབྱེ་ན། གོ་རིམ་ཇི་
བཞིན་བརྗོད་ པ་དང༌། གོ་རིམ་ ལྡོག་སྟེ་བརྗོད་པ། ཁ་གསབ་བརྗོད་པ།
བར་བཅུག་གི་བརྗོད་པ་བཅས་བཞི་ཡོད་དོ། །
1. གོ་རིམ་ཇི་བཞིན་བརྗོད་པ།
1གོ་རིམ་ཇི་བཞིན་བརྗོད་པའི་གོ་དོན།
གོ་རིམ་ཇི་བཞིན་བརྗོད་པ་ཞེས་པ་ནི་གང་བརྗོད་པར་བྱ་བའི་ཇི་བཞིན་
བརྗོད་པའི་རྩོམ་ཡིག་ནང་གནས་ཚུལ་གྱི་ཐོག་མའི་བྱུང་ཚུལ་དང་། བར་གྱི་
འཕེལ་རིམ། མཐའ་མའི་མཇུག་འབྲས་བཅས་དུས་ཚོད་སྔ་ཕྱིའི་གོ་རིམ་ལྟར་
མངོན་པར་བྱེད་པ་ཞིག་ལ་ཟེར། དེ་ཡང་དུས་ཚོད་སྔ་ཕྱིའི་གོ་རིམ་ཇི་བཞིན་
རྩོམ་གྱི་གྲུབ་ཆ་མངོན་ཚུལ་ནི། འགོ་རྩོམ་དང་། འཕེལ་རྒྱས། མཐོ་་་
རླབས། མཇུག་འབྲས་བཅས་ཀྱི་རྣམ་པའི་ཐོག་ནས་མངོན་དགོས་པ་དེ་ཡིན།
2 གོ་རིམ་ཇི་བཞིན་བརྗོད་པའི་རྩོམ་དཔེ།
ཡིད་སྐྱོ་བའི་སློབ་འབྲིང་གི་འཚོ་བ།



ལོ་ལེགས་སྙེ་མའི་འབྲས་བཟང་མགོ་ལྕོག་ལྡེམ་ལྡེམ་དུ་གཡོ་བའི་དུས་ཤིག་
ལ་ང་རང་ཕུལ་བྱུང་གི་སྦྱང་འབྲས་ཐོབ་ནས་ནང་སའི་བོད་ལྗོངས་སློབ་འབྲིང་དུ་
སྐྱོད་ཐུབ་མེད་ཀྱང་། གང་ལ་དེ་འཚམ་གྱི་ཤེས་ཡོན་ཞིག་ཐོབ་ནས་སློབ་ཆུང་
སློབ་ཐོན་གྱིས་རྫོང་སློབ་འབྲིང་དུ་སློབ་ཞུགས་བྱས་པ་ཡིན། དུས་དེ་ནི་་་་
1997ལོའི་སྟོན་ཁ་ཡིན་ཞིང༌། སྐབས་དེར་ང་རང་ལོ་བཅུ་བཞི་སོན་ཙམ་གྱི་
སློབ་འབྲིང་སློབ་མ་གསར་པ་ཞིག་ཏུ་འགྱུར་བ་ན། རང་སེམས་གངས་དཀར་
གྱི་དབུས་སུ་ནག་ནོག་གི་དྲི་མ་ཏིལ་ཙམ་མེད་པར་སློབ་འབྲིང་འཚོ་བའི་ཁྲོད་དུ་
སྔར་ལས་ལྷག་པའི་ཤེས་བྱའི་གནས་ལ་འབད་བརྩོན་བྱས་ཏེ། སླད་ཀུན་སྤྱོད་
ལྡན་ལ་ཤེས་ཡོན་འཛོམས་པའི་སློབ་འབྲིང་སློབ་མ་ཞིག་ཏུ་འགྱུར་བ་བྱ་རྒྱུ་ནི་
ངའི་ཡིད་ལ་བཅངས་པའི་ཕུགས་འདུན་ཆེ་ཤོས་དེ་ཡིན།
དེ་ན་དམའ་འབྲིང་ལོ་རིམ་དང་པོའི་དུས་སྐབས་དེའི་རིང་ངས་དགེ་བའི་
བཤེས་གཉེན་རྣམས་ཀྱི་བཀའ་ལ་བརྩི་བཀུར་དང༌། རང་དགོས་ཤེས་བྱའི་
གནས་ལ་འབད་བརྩོན།: སློབ་གྲོགས་བར་ལ་མཐུན་སྒྲིལ་བཅས་ལུགས་མཐུན་
གྱི་སློབ་གྲྭའི་འཚོ་བ་ལ་རོལ་བ་ན། ལོ་རིམ་དང་པོའི་སློབ་མཇུག་ཡིག་ཚད་
སྐབས་འཛིན་གྲྭའི་ནང་ནས་ཨང་རིམ་ལྔ་པར་སླེབས་ཏེ་དགའ་འོས་པའི་གྲུབ་
འབྲས་ཀྱི་ཐོག་ནས་རང་ཡུལ་གྱི་ཕྱོགས་སུ་གུང་གསེང་དུ་ལོག་པ་ཡིན། །
དབྱར་ཁའི་གུང་གསེང་དེ་དགའ་སྤྲོའི་ངང་མཇུག་སྒྲིལ་བ་དང་། ང་ཚོ་
སློབ་གྲོགས་རྣམས་དུས་བཀག་ལྟར་སློབ་གྲྭར་འཛོམས་པ་ན། སློབ་གྲྭས་ཉལ་
ཁང་དུ་སྡོད་མཁན་སློབ་ཕྲུག་རྣམས་སྔོན་མ་ལྟར་མ་ཡིན་པར་འཛིན་གྲྭ་སོ་སོ་
བྱས་ཏེ་སྡོད་དགོས་པའི་ཐག་གཅོད་བྱས་པ་ན། ང་རང་ཡང་སྔར་གྱི་ཉལ་ཁང་
དེ་ལས་ཉལ་ཁང་གཞན་ཞིག་ཏུ་སྤོ་དགོས་བྱུང་། ཉལ་ཁང་དེའི་ནང་གི་སློབ་
ཕྲུག་ཚང་མ་ནི་ང་ཚོའི་འཛིན་གྲྭའི་སློབ་ཕྲུག་ཡིན་པར་བརྟེན་ང་དང་སློབ་གྲོགས་
ཚེ་རིང་གཉིས་ཉལ་ཁྲི་སྟེང་འོག་ཏུ་འཁེལ། ཚེ་རིང་ནི་ཉལ་གོས་མལ་གདན་
སོགས་འཚོ་བའི་ཡོ་ཆས་རྣམས་སྤུས་ཀ་ལེགས་ཤིང་རྒྱུན་སྤྱོད་དངུལ་གྱི་མཐུན་
35



རྐྱེན་བཟང་བའི་སློབ་མ་ཞིག་རེད་འདུག ཁོ་ལ་ཕ་མ་གཉིས་ཀྱིས་འཚོ་བའི་
མཐུན་རྐྱེན་བཟང་པོ་དེ་འདྲ་སྐྲུན་དགོས་པའི་དམིགས་ཡུལ་ནི། ཁོས་ཤེས་
བྱའི་གནས་ལ་འབད་བརྩོན་བྱས་ཏེ་ཕུགས་བསམ་ལྡན་པའི་སློབ་གྲྭ་ཞིག་ཏུ་སྐྱོད་
ཐུབ་རྒྱུའི་ཆེད་དུ་ཡིན་ནའང་། ཁོའི་བསམ་བློ་དང་བྱེད་སྟངས་དེ་ནི་ཕ་མ་
གཉིས་ཀྱི་འདོད་བློ་དང་ཡོངས་སུ་ཐ་དད་དུ་འགྱུར། ལོ་རིམ་གཉིས་པའི་སློབ་
དུས་གསར་པ་འགོ་ཚུགས་ནས་ཉིན་ཤས་ཕྱིན་པའི་དུས་ཀྱི་ཉིན་དགུང་ཞིག་ལ་
ངས་ཚེ་རིང་ལ་ང་སྨྱུ་གུ་ཉོ་བར་འགྲོ་གི་ཡིན་ཞེས་བརྗོད་པར། ཁྱེད་སྨྱུ་གུ་ཉོ་
བར་ཕྱིན་ན་ངེད་གཉིས་མཉམ་དུ་འགྲོ་ཞེས་བཤད་ནས་ང་དང་མཉམ་དུ་སླེབས་
བྱུང༌། ངེད་གཉིས་ཁྲོམ་ལ་སླེབས་རྗེས་ངས་སྨྱུ་གུ་ཉོས་ཏེ་སློབ་གྲྭར་ཕྱིར་ལོག་
རྩིས་བྱེད་སྐབས། ཚེ་རིང་གིས་མདུན་ཕྱོགས་ཀྱི་ཇ་ཁང་དེའི་ནང་བརྙན་ཕབ་
ལྟད་མོ་ཆེན་པོ་དེ་འདྲ་བསྟན་གྱི་ཡོད་པས། ངེད་གཉིས་ཇ་གང་དོ་བཏུང་ནས་
འཁྱུག་ཙམ་ལྟད་མོ་བལྟ་བར་འགྲོ། ད་ལྟ་སློབ་གྲྭ་ཚུགས་པར་ཆུ་ཚོད་གཅིག་
ལྷག་ཙམ་འདུག་ཅེས་བརྗོད་བཞིན་ངའི་ལག་པ་ནས་འཐེན་ཏེ་མདུན་ཕྱོགས་ཀྱི་
ཇ་ཁང་དེའི་ནང་ཁྲིད། ཇ་ཁང་དེའི་ནང་མི་ཚོགས་ཀྱིས་ཁེངས་ཤིང་མི་ཚོགས་
ཀྱི་ཁྲོད་ནས་ངེད་གཉིས་ལ་སྡོད་ས་ཞིག་བཙལ་ཏེ་བསྡད་མ་ ཐག་ཇ་ཞུ་བས་
སེམས་རྩ་འཁོལ་པོས་ངེད་གཉིས་ལ་ཇ་གང་རེ་བླུགས་པ་ན། ཚེ་རིང་གིས་
འཁོན་འཁོན་ཐོགས་ཐོགས་མེད་པར་ཁུག་མ་ནས་སྒོར་ལྔ་བཏོན་ཏེ་མདུན་ཅོག་
སྟེང་བཞག་སོང་། ངེད་གཉིས་ཇ་འཐུང་བཞིན་བརྙན་ཕབ་བལྟ་རིང་བརྙན་
ཕབ་ལྟད་མོ་ཆེ་ཐག་ཆོད་ནས་དུས་ཚོད་ཆུ་ཚོད་གཅིག་ཇི་ལྟར་ཕྱིན་མིན་གཏན་
ནས་མ་ཤེས་པར་ཡུད་ཙམ་ཞིག་ལ་སློབ་གྲྭ་ཚུགས་རྒྱུའི་དྲིལ་བརྡ་བརྡུང་ཟིན་
འདུག སྐབས་དེར་ང་ནི་སྐྲག་ཐག་ཆོད་ནས་ཚེ་རིང་ལ་སློབ་ཚན་ཚོགས་ཟིན་
འདུག་ཅེས་བརྗོད་དེ་རྒྱུག་ཤར་ཡོད་ཚད་འཐེན་ནས་སློབ་གྲྭའི་ཕྱོགས་སུ་རྒྱུག་
ཕྱིན་པ་ཡིན། ངས་ཉལ་ཁང་ནས་དཔེ་ཁུག་བླངས་ཏེ་སློབ་ཁང་གི་སྒོ་འགྲམ་དུ་
སྐྱོད་ནས་སྙན་སེང་ཞུ་ཞེས་བརྗོད་སྐབས་སློབ་ཕྲུག་ཚེ་རིང་ཡང་དེ་གར་སླེབས་
36



་
བྱུང་། རྒན་ལགས་ཀྱིས་སྒོ་ཡར་ཕྱེ་ནས་ཁྱེད་གཉིས་གང་དུ་འཁྱམས་པ་ཡིན་
ནམ། སློབ་ཚན་ཚོགས་ནས་སྐར་མ་བཅུ་ཙམ་སོང་ཟིན་འདུག མ་གཞི་ནས་
ཚེ་རིང་ཁྱེད་རང་ཉིན་དགུང་སློབ་ཚན་རྟག་པར་རྗེས་ལུས་ཐེབས་པ་མ་ཟད་ཁ་
སའི་སྦྱོང་ཚན་ཡང་བསྐྱལ་མི་འདུག ད་ཨ་ཕོ་ཡག་པོ་བྱེད་མ་གཏོགས་ཞེས་
བརྗོད་བཞིན་ཁོ་ལ་སྣ་མཛུབ་ཅིག་སྤྲད་པ་དང༌། ང་ལ་ཡང་སང་ཉིན་ནས་
དུས་ཐོག་ལ་ཤོག་ཨང་ཞེས་བརྗོད་ནས་ངེད་གཉིས་སློབ་ཁང་ནང་བཏང་བྱུང༌།
རྒན་ལགས་ཀྱིས་ནན་ཏན་གྱིས་སློབ་ཚན་ཁྲིད་ནའང་ངའི་སེམས་ཡོངས་རྫོགས་
ནི་བརྙན་ཕབ་འཕྲུལ་འཁོར་ནང་གི་མི་སྣ་དེ་དག་གི་དྲག་རྩལ་དང་། རྣམ་
འགྱུར་སྣ་ཚོགས་པ་རྣམས་ལ་ཤོར་ཏེ། ཐེངས་འདིའི་སློབ་ཚན་ཚོགས་ཐེངས་
གཉིས་པོ་དེ་ནི་ངའི་ངོས་ནས་བརྗོད་ན་རྒན་ལགས་ཁོ་རང་ཞལ་ན་རོགས་ཙམ་
དུ་གྱུར། གང་ལྟར་དུས་དེ་ནས་བཟུང་ཁོས་ཀྱང་ཁོ་པའི་འཁྱམ་རོགས་སུ་ང་
ཡོང་རྒྱུའི་རེ་བ་བྱེད་ཀྱི་འདུག་ལ། ངས་ཀྱང་ཁོའི་རེ་བ་ལྟར་སློབ་གསེང་གི་
དུས་ཚོད་བྱུང་རིམ་བཞིན་ཁོ་དང་མཉམ་དུ་འཁྱམ་འགྲོ་བ་མ་ཟད། མཚམས་
རེ་སློབ་བྱོལ་བྱེད་པ་དང་། དགོང་མོ་འཛིན་གྲྭའི་ཀྲུའུ་རེན་གྱིས་སློབ་ཕྲུག་ཚང་
མ་དུས་ཐོག་ཏུ་ཉལ་ཡོད་མེད་བརྟག་དཔྱད་བྱེད་པར་ཕེབས་སྐབས་ངེད་གཉིས་
ཀྱིས་གོས་མ་ཕུད་པར་ཉལ་ཁུལ་བྱེད་པ་དང༌། འཛིན་གྲྭའི་ཀྲུའུ་རེན་ཉལ་ཁང་
ནས་ཕེབས་རྗེས་དེ་མུར་ཉལ་ས་ནས་ལངས་ཏེ་ཁྲོམ་གཞུང་དུ་བརྙན་ཕབ་བལྟ་
བར་སྐྱོད་ནས་ཆུ་ཚོད་གཉིས་པ་ཡོལ་ཟིན་རྗེས་གཞི་ནས་ཉལ་ཁང་དུ་ལོག་སྟེ་
དངོས་སུ་ཉལ་གྱི་ཡོད། དེ་ལྟར་རང་སེམས་གདོན་གྱིས་བསླུས་ཏེ་ཤེས་བྱའི་
གནས་ལ་སྦྱང་བརྩོན་བྱ་རྒྱུ་དེ་ཁྲལ་མངོན་སླ་བཅོས་དང༌། ཁྲོམ་གཞུང་ལ་
འཁྱམ་སྟེ་བརྙན་ཕབ་བལྟ་རྒྱུ་དེ་གལ་ཆེ་དོན་ཆེན་ཞིག་ཏུ་རྩིས་པར་བརྟེན་ལོ་
རིམ་གཉིས་པའི་སློབ་དུས་མཇུག་སྒྲིལ་བའི་ཡིག་ཚད་སྐབས་ངའི་སྦྱང་འབྲས་ནི་
གཞན་ལ་ཤོད་མི་ནུས་པ་ཞིག་ཏུ་གྱུར་འདུག
དམའ་འབྲིང་ལོ་རིམ་གསུམ་པའི་སློབ་དུས་གསར་པ་འགོ་ཚུགས་པའི་
37



ཉིན་དང་པོ་དེར། སློབ་གྲྭས་སློབ་ཐོན་སློབ་མ་ཡོངས་ཀྱི་ཚོགས་ཆེན་ཞིག་་
འཚོགས་ཏེ་ཚོགས་ཆེན་ཐོག་སློབ་སྤྱི་མཆོག་ནས། སློབ་ཕྲུག་ཚོ། དེ་རིང་
ནས་བཟུང་འདིར་འཛོམས་པའི་སློབ་ཕྲུག་ཚང་མ་སློབ་ཐོན་སློབ་མ་ཞིག་ཏུ་གྱུར་
པ་རེད། དེར་བརྟེན་ང་ཚོ་སློབ་ཐོན་སློབ་མ་རྣམས་ཀྱི་སྦྱང་འབྲས་སྔར་ལས་
ལྷག་པའི་ཡར་རྒྱས་ཡོང་ཕྱིར། སློབ་གྲྭས་བྱ་ཐབས་གསར་པ་ཁ་ཅིག་གཏན་
འབེབས་བྱས་པ་ནི། སང་ཉིན་ནས་འགོ་བཙུགས་ཏེ་ཉིན་གཉིས་ནང་སློབ་
ཚན་ཚང་མའི་ཡིག་ཚད་ཐེངས་གཅིག་བཏང་སྟེ་ ཡིག་ཚད་ཀྱི་སྐར་གྲངས་ལ་་
གཞིགས་ནས་དེ་སྔོན་གྱི་འཛིན་གྲྭ་གསུམ་པོ་དེ་འཛིན་གྲྭ་རབ་འབྲིང་ཐ་གསུམ་དུ་
དབྱེ་སྟེ་ཕ་མ་དང་དགེ་རྒན་གྱི་བཀའ་ལ་བརྩི་བཀུར་གྱིས་ཤེས་བྱའི་གནས་གང་
སར་འབད་བརྩོན་བྱེད་མཁན་གྱི་སློབ་ཕྲུག་ཕུལ་བྱུང་རྣམས་ལ་སློབ་སྦྱོང་བྱེད་
སའི་ཁོར་ཡུག་བཟང་པོ་ཞིག་བསྐྲུན་རྒྱུ་ཡིན། དེ་ལྟར་མ་བྱས་ཚེ་སློབ་ཕྲུག་རེ་
འགའ་ཞིག་གིས་རྒྱུན་དུ་སློབ་བྱོལ་བྱེད་པ་དང་། སྦྱོང་ཚན་དུས་ཐོག་ཏུ་ལེགས་
སྒྲུབ་མི་བྱེད་པ་སོགས་བྱ་ངན་སྤྱོད་ངན་ཁོ་ན་བྱས་ཏེ་སློབ་ཕྲུག་མང་ཆེ་བའི་རྒྱུན་
གཏན་རང་བཞིན་གྱི་སློབ་སྦྱོང་བྱེད་སྒོར་གནོད་པ་ཆེན་པོ་བསྐྱལ་གྱི་ཡོད་པ་རེད།
དེ་ན་ང་ཚོའི་སློབ་གྲྭས་ཀྱང་བྱ་ཐབས་དེ་འདྲ་ཞིག་མི་སྤེལ་ཐབས་མེད་དུ་གྱུར་པ་
ན། ཁྱེད་སློབ་མ་རྣམས་ཀྱིས་ཀྱང་བསམ་གཞིགས་ཀྱིས་ གྲ་སྒྲིག་ཨང་གསར་
ཡོད་པར་ཞུ་ཞེས་གསུངས། སྒྲིག་ལམ་ནན་ལ་ཛ་དྲག་ཆེ་བའི་ཡིག་རྒྱུགས་དེ་
མཇུག་ སྒྲིལ་ ཏེ་ སླར་ ཡང་ སློབ་ ཐོན་ སློབ་ མ་ རྣམས་ ཚོགས་ འདུར་ སྐོང་ ནས།
ཡིག་རྒྱུགས་ཀྱི་སྐར་གྲངས་ཁྱབ་བསྒྲགས་བྱེད་སྐབས། ངའི་བསྡོམས་འབོར་
སྐར་མ་ནི་བརྒྱ་དང་དྲུག་ཅུ་ཡི་གྲུབ་འབྲས་ཀྱི་ཐོག་ནས་འཛིན་གྲྭ་ཐ་གྲས་དེའི་
ནང་ལུས་འདུག སྐབས་དེར་ངའི་སེམས་ནང་སྡུག་བསྔལ་དང་ཁོང་ཁྲོ་ཆེན་
པོ་བྱུང་བ་མ་ཟད་སློབ་སྤྱི་དང་དགེ་རྒན་མཐོང་སྐབས་ཀྱང་རང་བཞིན་གྱིས་
འཁོན་འཛིན་ཞིག་སྐྱེས་ཀྱང་ཡིག་ཚད་ཀྱི་སྐར་གྲངས་བརྒྱ་དང་དྲུག་ཅུ་ལ་བརྟེན་
ནས་རང་གིས་བཙོས་པའི་ཆང་དེ་ཞིམ་པོ་མེད་ཀྱང་འཐུང་དགོས་ཞེས་པའི་དཔེ་
38



ལྟར་བྱ་ཐབས་གང་ཡང་མ་རྙེད་པར་འཛིན་གྲྭ་དེར་མི་འགྲོ་ཐབས་མེད་དུ་གྱུར།
ང་རང་འཛིན་གྲྭའི་ནང་སླེབས་སྐབས་ང་དང་ཚེ་རིང་འདྲ་མི་སློབ་ཕྲུག་ཉི་ ཤུ་
ལྷག་ཙམ་ཞིག་དེ་གར་འཛོམས་འདུག་ཅིང་། སློབ་ཕྲུག་བུ་མོ་འགའ་ཞིག་ནི་
མིག་ལ་མཆི་བཞག་འཁོར་ཞིང་མགོ་བོ་སྒུར་སྒུར་དུ་བསྡད་འདུག །
དེ་དང་དེ་ལྟ་བུའི་ཆག་སྒོ་ཞིག་མགོ་ཐོག་ལ་བབས་པར་བརྟེན་དེ་སྔོན་སློབ་
སྦྱོང་བྱེད་སེམས་རྟ་རྔ་ཙམ་ཡོད་པ་དེ་ཡང་དུམ་ཆད་དུ་སོང་ནས་མུ་མཐུད་ལྐོག་
ལྐོག་སུད་སུད་ཀྱིས་བྱ་ངན་སྤྱོད་ངན་ཁོ་ནར་དབྱིངས་ཞུགས་པ་ན། མཐར་
ཉིས་སྟོང་ལོའི་ལྗོངས་ཡོངས་ཀྱི་གཅིག་གྱུར་ཡིག་ཚད་ནང་ངའི་ཡིག་རྒྱུགས་ཀྱི་
བསྡོམས་སྐར་ནི་བརྒྱ་དང་དགུ་བཅུ་ཡི་གྲུབ་འབྲས་ཐོག་ནས་ཕུགས་བསམ་ལྡན་
པའི་སློབ་གྲྭ་གང་ལ་ཡང་སྐྱོད་མ་ཐུབ་པར་མལ་གདན་སྒལ་པར་ཁུར་ཏེ་རང༌
ཁྱིམ་དུ་ལོག་ནས་ཡིད་སྐྱོའི་སློབ་འབྲིང་གི་འཚོ་བ་དེ་མཇུག་སྒྲིལ་ལོ། །
རྩོམ་དཔེ་དབྱེ་ཞིབ།
གོང་གསལ་གྱི་ཡིད་སྐྱོ་བའི་སློབ་འབྲིང་གི་འཚོ་བ་ཞེས་པའི་རྩོམ་ཡིག་དེ་ཇི་
ལྟར་བྱས་ཏེ་གོ་རིམ་ཇི་བཞིན་བརྗོད་པའི་རྩོམ་ཡིག་ཏུ་འགྱུར་བའི་སྐོར་ལ་དབྱེ་
ཞིབ་རགས་ཙམ་ཞུས་ནས། རྩོམ་ཡིག་དེའི་ནང་ཡིད་སྐྱོ་བའི་སློབ་འབྲིང་གི་
འཚོ་བ་དེ་ཉིད་ཀྱི་ཐོག་མའི་འབྱུང་རྐྱེན་དང་། བར་གྱི་འཕེལ་རིམ། མཐའ་
མའི་མཇུག་འབྲས་བཅས་དུས་ཚོད་སྔ་ཕྱིའི་གོ་རིམ་ལྟར་བྲིས་ཡོད་པ་དཔེར་ན།
དང་ཐོག་ཚབ་མཚོན་རང་བཞིན་ལྡན་པའི་མི་སྣ་དེ་ཉིད་སློབ་ཆུང་ཐོན་ཏེ་སློབ་
འབྲིང་དུ་སྐྱོད་པའི་ལོ་དང་པོ་དེའི་ནང་ལུགས་མཐུན་གྱིས་སློབ་གྲྭའི་འཚོ་བ་ལ་
རོལ་བའི་རྐྱེན་གྱིས་དགའ་འོས་པའི་གྲུབ་འབྲས་བླངས་ཏེ་རང་ཡུལ་དུ་གུང་་
གསེང་ལོག་པའི་སྐོར་བྲིས་ནས་རྩོམ་ཡིག་གི་འགོ་རྩོམ་གྲུབ་པར་བྱས་པ་དང་།
དེ་རྗེས་སློབ་འབྲིང་ལོ་རིམ་གཉིས་པར་སླེབས་སྐབས་སྔར་གྱི་དམ་བཅའ་རྣམས་
39



ཚུལ་བཞིན་སྲུང་མི་ཐུབ་པའམ་ཡང་ན་སློབ་གྲོགས་ངན་པའི་ཤུགས་རྐྱེན་ཕོག་པ་
སོགས་གང་ལྟར་ཕྱི་རྐྱེན་དང་ནང་རྐྱེན་སྣ་ཚོགས་ཤིག་གིས་རྩོམ་འགོ་བཟང་་
ཕྱོགས་ཀྱི་བྱ་བ་དེ་བྱ་བ་ངན་པ་ཞིག་གི་ཕྱོགས་སུ་འཕེལ་རྒྱས་སོང་ནས་ལོ་རིམ་
གཉིས་པའི་སློབ་མཇུག་སྦྱང་འབྲས་ཀྱང་གཞན་ལ་ཤོད་མི་ནུས་པ་ཞིག་ཏུ་གྱུར་
པའི་སྐོར་བསྟན་ཡོད།
གཞན་ལ་ཤོད་མི་ནུས་པའི་མཇུག་འབྲས་དེ་ ཉིད་ལོ་རིམ་གསུམ་པའི་་་
སྐབས་སླར་ཡང་མཐོ་རླབས་གསར་པ་ཞིག་ཏུ་འཕྱུར་ཏེ་སྣང་བ་སྤྲོ་ལ་ཚོར་བ་
དབེན་པའི་སློབ་འབྲིང་གི་འཚོ་བ་དེ་ཛ་དྲག་དང་སུན་སྣང་གི་ཁོར་ཡུག་ཅིག་ཏུ་
བསྐྱལ་ནས་རང་གཞན་ཀུན་ལ་འཁོན་འཛིན་དང༌། འཛིན་གྲྭ་ཐ་གྲས་ཀྱི་མིང་
བྱད་ངན་པའི་འོག་རང་སེམས་རང་གིས་བཅུན་ཐབས་བྲལ་ཏེ་མཐར་ཡིད་སྐྱོའི་
སློབ་འབྲིང་གི་འཚོ་བ་དེ་མཇུག་སྒྲིལ་བའི་སྐོར་བཀོད་ནས་མཐའ་མའི་འབྲས་བུ་
གསལ་བར་བསྟན་ཏེ་རྩོམ་ཡིག་གི་བརྗོད་དོན་ཧྲིལ་པོ་རྫོགས་པར་བྱས་པ་ན་རྩོམ་ ་
ཡིག་དེར་གོ་རིམ་ཇི་བཞིན་བརྗོད་པའི་ཁྱད་ཆོས་འབུར་དུ་མངོན་པར་བྱས་ཡོད།
4 རྩོམ་ཡིག་འབྲི་སྦྱོང་།
(1) ཕུལ་བྱུང་གི་སློབ་མ་ XXX (2) ང་ཚོའི་ཁྱིམ་ལ་ལོ་ལེགས་
བྱུང་བ།



2. གོ་རིམ་ལྡོག་སྟེ་བརྗོད་པ།
གོ་རིམ་ལྡོག་སྟེ་བརྗོད་པའི་གོ་དོན།
གོ་རིམ་ལྡོག་སྟེ་བརྗོད་པ་ཞེས་པ་ནི་བརྗོད་པར་བྱ་བའི་མི་དང་བྱ་དངོས་
གང་རུང་ཞིག་གི་རྗེས་སུ་བྱུང་བའི་གནས་ཚུལ་སྔོན་ལ་བྲིས་ཏེ་སྔོན་ལ་བྱུང་བའི་
གནས་ཚུལ་རྗེས་སུ་བྲིས་ནས་རྒྱུ་དང་འབྲས་བུ་གོ་ལྡོག་གི་ཚུལ་དུ་བརྗོད་པ་ཞིག་
ལ་ཟེར། གོ་རིམ་ལྡོག་བརྗོད་ཀྱི་མཚོན་ཚུལ་ནི། མཇུག་འབྲས། འགོ་རྩོམ།
འཕེལ་རྒྱས། མཐོ་རླབས་ཞེས་པ་ལྟར་རྩོམ་ཡིག་ནང་མཐའ་མའི་མཇུག་་་་
འབྲས་སམ་བརྗོད་དོན་གཙོ་བོ་ཞིག་སྔོན་དུ་བཀོད་ནས་མཇུག་འབྲས་སམ་་་
བརྗོད་དོན་གཙོ་བོ་དེ་ཉིད་ཇི་ལྟར་བྱས་ཏེ་བྱུང་བའི་སྐོར་རིམ་པས་བསྟན་པ་
ཞིག་ཡིན། དེ་ཡང་ལྡོག་བརྗོད་བྱེད་པའི་དགོས་པ་ནི་དྲན་གསོའི་ཐབས་ལ་
བརྟེན་ནས་བརྗོད་དོན་གཙོ་བོ་གསལ་རྟོགས་ཐུབ་པའི་ཆེད་དུ་ཡིན།
(2 གོ་རིམ་ལྡོག་སྟེ་བརྗོད་པའི་རྩོམ་དཔེ།
དཀའ་སྤྱད་ཀྱི་ལྗོན་པར་གཡུར་ཟའི་འབྲས་བུ་བཏགས་པ།
རྒན་བརྩོན་འགྲུས་ལགས་ནི་དེ་སྔོན་དམངས་བཙུགས་སློབ་ཆུང་གི་དགེ་
རྒན་སྤྱིར་བཏང་ཞིག་ནས་ད་ལྟ་རྫོང་སློབ་འབྲིང་ཞིག་གི་ཕུལ་བྱུང་གཙོ་ཁྲིད་དགེ་
རྒན་ཡིན་པ་མ་ཟད། གངས་ལྗོངས་ས་མཐོའི་སྟེང་ལ་གསར་དུ་མྱུ་གུ་བུས་པའི་
གཞོན་སྐྱེས་རྩོམ་པ་པོ་ཞིག་ཀྱང་ཡིན། །
ཁོང་ལ་དེ་ལྟ་བུའི་གྲུབ་འབྲས་ཤིག་ཐོབ་པ་ནི་སྤྱིར་བཏང་ངམ་ལས་སླ་པོའི་
ཐོག་ནས་ཐོབ་པ་ཞིག་གཏན་ནས་མ་ཡིན་པར། ཁོང་གིས་ལོ་བཅུ་ཕྲག་གཉིས་
ཙམ་གྱི་ནང་དཀའ་ཚེགས་ཆེ་ལ་གེགས་བར་མང་བའི་ལམ་ཞིག་བརྒྱུད་མྱོང་ཡོད་
ལ། ལྷག་དོན་ཁོང་གི་མདུན་སྐྱོད་ལ་སྐུལ་བརྡ་གཏོང་བའི་བྱེད་པའམ་མི་་
41



རྣམས་ཀྱིས་ཐོས་ན་དགོད་བྲོ་དགོས་པ་དང་། མཐོང་ན་ཧང་སངས་དགོས་
པའི་འདས་དོན་ཞིག་ད་ལྟའང་ཡིད་ཀྱི་དྲན་པའི་ངོས་སུ་རྨ་ཤུལ་ཞིག་དང་འདྲ་
བར་གསལ་ལྷམ་མེར་འཆར་གྱི་ཡོད། དེ་ཡང་ཁོང་དམངས་བཙུགས་ སློབ་
གྲྭའི་དགེ་རྒན་བྱས་ནས་དུས་ཡུན་ལོ་གཅིག་ལྷག་ཙམ་ཕྱིན་པའི་དུས་དེ་་་་་་
1976ལོར་དམངས་བཙུགས་སློབ་གྲྭའི་དགེ་རྒན་བཞི་བཅུ་ལས་སྒྲུབ་པའི་ཨང་
རྩིས་ཟབ་སྦྱོང་འཛིན་གྲྭ་ཞིག་དགུན་ཁའི་གུང་གསེང་དང་སྟབས་བསྟུན་རྫོང་
སློབ་འབྲིང་དུ་འཛུགས་འཆར་ཡོད་པ་དང་། ཁོང་ཡང་ཟབ་སྦྱོང་འཛིན་གྲྭ་
དེར་འགྲོ་དགོས་པའི་རུ་ཁག་གི་བརྡ་ཐོ་ཞིག་ལག་འབྱོར་བྱུང་བས་དེ་སྔོན་ཨ་མ་
མ་གཏོགས་ངོ་མ་ཤེས། ཐེམ་པ་མ་གཏོགས་བགོམ་མྱོང་མེད་པའི་མི་ཁོང་ལྟ་
བུའི་ངོས་ནས་བརྗོད་ན་དགའ་སྤྲོ་བརྗོད་ཀྱིས་མི་ལངས་པ་ཞིག་མི་སྐྱེ་བ་ག་ལ་
སྲིད། གཟིགས་དང་ཁོང་ནི་རྣམ་ཀུན་དང་གཏན་ནས་མི་འདྲ་བར་ཁ་ནས་
དགའ་བ་ལ་དང་སྐྱིད་པ་ལ་ཞེས་པའི་གླུ་ཆུང་ལེན་པ་དང་། སློབ་ཕྲུག་ཚོ་ལ་
ཡང་འཛུམ་ཤིག་ཤིག་དང་དགོད་འཚེར་འཚེར་ངང་ནས་ཀ་ཁ་འབྲི་ཀློག་སོགས་
ཀྱི་སློབ་ཁྲིད་བྱེད་ཅིང་། ད་རེས་ཟབ་སྦྱོང་དུ་སྐྱོད་རྒྱུའི་གོ་སྐབས་བཟང་པོ་དེ་
འདྲ་ཞིག་ཐོབ་པ་དེ་ནི་རང་ཉིད་མི་ཡི་འཚོ་བའི་ཁྲོད་དུ་གོམ་པ་དང་པོ་སྤོས་
པའམ་ཡང་ན་མཐོ་འབྲིང་སློབ་མ་ཞིག་སློབ་གྲྭ་ཆེན་མོར་ཚུད་པ་ལྟར་གྱི་དགའ་
བ་འབུམ་གྱིས་མྱོས་བཞིན་འདུག །
དེ་ཉིན་དགོང་མོ་བཀྲ་ཤིས་པའི་གཏམ་བཟང་དེ་ཡབ་ཆེན་ལ་ཞུས་པས་
ཡབ་ཆེན་ཡང་ཁོང་དང་འདྲ་བར་ཐུགས་ཧ་ཅང་གི་མཉེས་པོ་བྱུང་། ཕྱི་ཉིན་
དེར་ཡབ་ཆེན་གྱིས་ཉིན་རེའི་ཚོགས་ཆུང་གི་ལས་ཀར་འགྲོ་རྒྱུ་ཡང་དགོངས་པ་
ཞུས་ཏེ་སྔ་དྲོའི་རིང་ཁོང་ཟབ་སྦྱོང་རིང་གི་ཟ་ཆས་འཐུས་ཚང་གྲ་སྒྲིག་དང་།
ཕྱི་དྲོ་ཁོང་གིས་ལོ་གཅིག་དུས་གཅིག་སྟེ་བཀྲ་ཤིས་པའི་ལོ་གསར་ལ་མ་གཏོགས་
ནམ་རྒྱུན་གྱོན་མྱོང་མེད་པའི་ཞྭ་མོ་ཝ་ཞྭ་དང༌། ལྷམ་ཡུ་རིང༌། དེ་བཞིན་
སྣམ་བུའི་གོས་ཐུང་གསར་པ་ཞིག་དང༌། ཤུར་མའི་སྟོད་གོས་གསར་པ་ཞིག་



བཅས་གྲ་སྒྲིག་མཛད་དེ་ཞལ་ནས་མི་ཡུལ་ལ་གོས་གྱོན། རང་ཡུལ་ལ་ལྟོ་བཟོ་
ཞེས་སྔ་མོའི་གཏམ་དཔེར་ཡོད་པས་བུ་རང་ཡང་སང་ཞོགས་གོས་དེ་དག་གྱོན་ཏེ་
རང་གི་རྒྱུས་རང་ལ་གོ་ཆོད་པ་ཞིག་བྱེད་དགོས་ཞེས་གསུངས། ཕྱི་ཉིན་ཞོགས་
པ་ཁོང་གིས་སྣམ་བུའི་གོས་ཐུང་གསར་རྐྱང་ཞིག་གྱོན་པའི་སྟེང་ཤུར་མའི་སྟོད་
གོས་གསར་པ་དེ་གྱོན་ཡོད་པ་མ་ཟད། ཝ་གྲ་ལེགས་པའི་ཞྭ་མོ་ཝ་ཞྭ་དེ་མགོ་ལ་
གྱོན་ཅིང་འཇུར་ཏ་ཡུ་རིང་དེར་འཇུར་རྩི་བཏང་ནས་སྣུམ་ཐིང་ངེར་གྱོན་ཡོད་པ་
བཅས་དངོས་འབྲེལ་གྲོང་ཚོའི་ནང་གི་མི་སུས་མཐོང་ན་ཡང་མོ་བརྒྱ་སེམས་པ་
ཤོར་དགོས་པ་དང་ཕོ་བརྒྱ་སྙིང་རླུང་ལངས་དགོས་པ་ཞིག་ཆགས་ཡོད། དེ་
ཉིན་ཞོགས་པ་ནམ་མཁའ་སྔོ་ལ་དྭངས་བའི་སྟེང་སྤྲིན་དཀར་ཚོམ་བུ་ཐ་ཐོར་ཞིག་
ལས་མཐོང་རྒྱུ་མེད་པས་དགུན་གྱི་གྲང་ངར་དེ་ཡིས་ཁོང་གི་ཝ་ཞྭ་དེར་ཆེད་དུ་
འགྲན་པ་ལྟ་བུའི་གྲང་མོ་ཞིག་ཡོད་ནའང་། ཁོང་ལ་དེ་ཙམ་གྱིས་གྲང་བའི་
ཚོར་སྣང་མེད་པར་རྟ་འཐེན་འཁོར་ལོ་ཞིག་གི་ནང་འཛུམ་མདངས་རབ་ཏུ་་
འཕྱུར་བཞིན་པར་སློབ་འབྲིང་གི་ཕྱོགས་སུ་སྐྱོད་བཞིན་ཡོད། །
ཨེ་མ་...... རྫོང་སློབ་འབྲིང་དེ་ནི་ཅི་འདྲའི་མཛེས་ཉམས་ལྡན་པ་ཞིག་ཏུ་
སྣང་བ་སྟེ་ཐོག་བརྩེགས་གཉིས་ལྡན་གྱི་སློབ་ཁྲིད་ཁང་ཆེན་དེ་ནི་སློབ་གྲྭའི་ནུབ་
ངོས་སུ་འགྱིངས་ངེར་གནས་ཤིང་། མ་བཅོས་རང་བཞིན་གྱིས་གྲུབ་པའི་སློབ་
གྲྭའི་ཁོར་ཡུག་དེ་ནི་ཡངས་ཤིང་རྒྱ་ཆེ་ལ་ངོས་གཙང་བ། སློབ་གྲྭའི་ཕྱི་ནང་
གང་ས་དང་དགེ་སློབ་ཀྱི་ཉལ་ཁང་རྒྱབ་མདུན་སོགས་གང་སར་ལྗོན་པའི་སྟར་
ཕྲེང་གིས་བརྒྱན་ཅིང་། མཐའ་འཁོར་ལ་གྲོང་གི་དབེན་པས་ཟང་ཟིང་འདུ་
འཛིའི་སྣང་བ་ཡེ་ནས་མེད་པར་ཐོས་པའི་སྒྲ་ནི་སློབ་མ་རྣམས་ཀྱིས་དཔེ་དེབ་
ཀློག་པའི་སྐད་སྒྲ་དང༌། དགེ་བའི་བཤེས་གཉེན་རྣམས་ཀྱིས་སློབ་ཁྲིད་གནང་
བའི་གསུང་སྒྲ་ཁོ་ན་ཡིན་པ་སོགས་གང་ནས་བལྟས་ཀྱང་ཤེས་རིག་གི་བདུད་རྩི་
མྱོང་བའི་གནས་ཁྱད་པར་ཅན་ཞིག་ཏུ་མཆིས་སོ། །
འདི་གར་ཕྱོགས་བཞི་མཚམས་བརྒྱད་ནས་མཉམ་དུ་འཛོམས་པའི་་་་་་
-
43



དམངས་བཙུགས་སློབ་གྲྭའི་དགེ་རྒན་དེ་དག་གིས་རང་རང་གི་བློ་མོས་དང་་
འཚམ་པའི་ཉམས་འགྱུར་རེ་ངོམས་པར་བྱས་ཡོད་ཀྱང་ཁོང་གི་མགོ་ལ་གྱོན་པའི་
ཞྭ་མོ་ཝ་ཞྭ་དེ་དང༌། རྐང་པར་གྱོན་པའི་འཇུར་ཏའི་ཡུ་བ་པུས་མོའི་འོག་བར་
སླེབས་ཡོད་པ་དེས་ཐེངས་འདིའི་ཟབ་སྦྱོང་འཛིན་གྲྭའི་སློབ་མ་ཚོའི་ཁྲོད་དུ་་
མངོན་གསལ་དོད་ཤོས་ཤིག་ཆགས་ཡོད། སློབ་ཚན་ཚོགས་ནས་ཉིན་ཤས་
སོང་བའི་རྒྱུད་རིམ་ནང་ཁོང་གི་འཐོམ་སིལ་སིལ་དང་ལྐུགས་ཚོད་ཚོད་ཀྱི་བྱེད་
སྟངས་དེ་ཚོར་སློབ་གྲོགས་རེ་འགའ་ལྐོག་ཏུ་གད་མོ་ཤོར་གྱི་ཡོད་ཀྱང༌། མི་
ཚོས་རང་ཉིད་ལ་འཕྱ་སྨོད་བྱེད་ཀྱི་ཡོད་པ་ནི་བསམ་མ་མྱོང་། །
ཉིན་ཞིག་གི་ཞོགས་པ་ཨང་རྩིས་རྒན་ལགས་ཀྱིས་སློབ་ཚན་དང་པོ་ཚུགས་
མ་ཐག་ཁ་ས་ཁྲིད་པའི་སློབ་ཚན་རྣམས་བསྐྱར་སྦྱོང་ངོ་སྤྲོད་ཕྲན་བུ་གནང་བ་
དང་ཆབས་ཅིག་གསུངས་དོན། སློབ་ཕྲུག་ཚོ། དེ་རིང་ནི་བཅུ་ནས་ཁྲི་ནང་
ཚུད་ཀྱི་གྲངས་ཀའི་ཁྱད་པར་དང་དམིགས་བསལ་ཁྱད་ཆོས་དག་ངོས་འཛིན་
དང་སློབ་ཁྲིད་བྱ་རྒྱུ་ཡིན་པས་སྔོན་ལ་སློབ་ཕྲུག་འགའ་ཞིག་ལ་དེའི་སྐོར་གྱི་
གྲངས་ཀའི་ཁྱད་ཆོས་འགའ་ཞིག་དྲི་བ་འདོན་རྒྱུ་ཡིན་ཞེས་གསུངས། རྒན་
ལགས་ཀྱིས་སློབ་ཕྲུག་འགའ་ཞིག་ལ་དྲི་བ་འདོན་རྒྱུའི་བཀའ་མོལ་དེ་གསུངས་མ་
ཐག་སློབ་ཁང་ཧྲིལ་པོ་རྣམ་ཀུན་དང་མི་འདྲ་བར་ཁ་ཁུ་སིམ་པོར་གནས་ཤིང་
ཚང་མའི་སེམས་ནང་སློབ་ཕྲུག་སུ་ཞིག་གི་མིང་ནས་འབོད་ཡོང་ངམ་སྙམ་པའི་
སྐབས་དེར་རྒན་ལགས་ཀྱིས་ཞྭ་མོ་ཝ་ཞྭ་གྱོན་པའི་སློབ་ཕྲུག་དེ་ཡར་ལོངས་དང་
ཞེས་གསུངས། སྐབས་དེར་ཁོང་གི་སེམས་ནང་དངངས་འཚབ་ཆེན་པོ་བྱུང་
སྟེ་ལུས་ཡོངས་འདར་སིལ་རྒྱབ་ཀྱང་འཛིན་གྲྭའི་ནང་ཞྭ་མོ་ཝ་ཞྭ་གྱོན་པ་རང་
ཉིད་གཅིག་པོ་ལས་མེད་པས་ཅི་བྱ་གཏོལ་མེད་དུ་གྱུར་ཏེ་ད་དཔེ་བསགས་སོང་།
དྲི་བ་གང་ཞིག་འདོན་གྱི་ཡིན་ནམ་སྙམ་བཞིན་པར་ཡར་ལངས། རྒན་ལགས་
ཀྱིས་ཐོག་མར་ཁྱེད་ཀྱི་མིང་ལ་གང་ཞུ་གི་ཡོད་ཅེས་གསུངས་པར་ཁོང་གིས་སྐད་
འདར་སིག་སིག་ངང་བརྩོན་འགྲུས་ཞེས་བརྗོད། དེ་ན་རྒན་ལགས་ཀྱིས་སློབ་



ཕྲུག་བརྩོན་འགྲུས་ལགས། ངས་ཁྱེད་ལ་བཀའ་འདྲི་ཞུ་རྒྱུར་གྲངས་ཆིག་སྟོང་
ལ་ཀླད་ཀོར་ག་ཚོད་ཡོད་དམ་ཞེས་གསུངས་པར་ཁོང་ནི་དྲི་བ་དེར་ལན་གང་
འདྲ་ཟེར་འདེབས་དགོས་མིན་གཏན་ནས་ཤེས་ཀྱི་མེད་ཀྱང་རེ་ཞིག་བསམ་བློ་
གཏོང་ཁུལ་གྱིས་ལག་གཡོན་མ་སྣ་རྩེར་རེག་ཙམ་རེག་ཙམ་བྱེད་ཅིང་ཡུད་ཙམ་
ནས་ཆིག་སྟོང་ལ་ཀླད་ཀོར་གཅིག་ཡོད་ཅེས་བསམ་རྒྱུ་དྲན་རྒྱུ་མེད་པའི་ལན་ཞིག་
ཁ་ནས་དབང་མེད་དུ་ཐལ། ཆིག་སྟོང་ལ་ཀླད་ཀོར་གཅིག་ཡོད་ཅེས་པའི་དྲི་
ལན་དེས་སློབ་གྲོགས་ཚང་མ་གད་མོ་ཆེན་པོ་ཤོར་ཏེ་ཡུད་ཙམ་རིང་སློབ་ཁང་
ནང་དགོད་སྒྲས་ཁེངས། ཐོག་མར་རྒན་ལགས་ཀྱང་སློབ་གྲོགས་ཚོ་དང་འདྲ་
བར་ཞལ་མོ་ཤོར་ན་ཡང་དེ་མུར་སྒམ་བརླིང་གི་རྣམ་པ་ཞིག་ཐོན་གང་ཐུབ་་
གནང་བས་སློབ་ཕྲུག་ཚོ་ཡང་རིམ་བཞིན་གད་མོ་དགོད་མཚམས་ཆོད་དེ་སློབ་
ཁང་ཧྲིལ་པོ་སྔར་རྒྱུན་བཞིན་ཁ་ཁུ་སིམ་པོར་གྱུར། སྐབས་དེར་རྒན་ལགས་
ཀྱིས་ད་ལྟ་བརྩོན་འགྲུས་ཀྱི་དྲི་ལན་དེ་མི་འགྲིག་པ་ཁྱེད་ཚོ་སློབ་ཕྲུག་རྣམས་ཀྱིས་
ཤེས་ཡོད་བཟོ་འདུག འོན་ཀྱང་ང་ཚོ་ཚང་མས་ཁོང་ལ་རང་དགར་འཕྱ་སྨོད་
བྱེད་མི་ཉན། ང་ཚོ་ཚང་མའི་རྒྱུད་ལ་ཡོད་པའི་ཤེས་བྱ་དེ་དག་ཚང་མ་སྦྱང་
ནས་ཤེས་པ་ཞིག་ལས་དང་ཐོག་མ་ནས་ཤེས་ཤེས་པ་ཞིག་འདིར་ཡོད་ང་ཚོ་སུ་
ལའང་མེད། དེ་ན་ཁོང་ལ་ཡང་དེ་སྔོན་ཨང་རྩིས་ཀྱི་ཤེས་བྱ་གཏན་ནས་སྦྱང་
མྱོང་མེད་པའམ་ཡང་ན་ཅུང་ཟད་སྦྱོང་བའི་གོ་སྐབས་ཐོབ་ནའང་དེ་སྔོན་ཀླད་
ཀོར་གྱི་འབྲེལ་བའི་ཐད་དེ་ཙམ་གྱི་དོ་སྣང་བྱུང་མེད་ན་གནས་ཚུལ་དེའི་རིགས་
གཏན་གཏན་ཡོང་སྲིད། རེ་བར་སློབ་ཕྲུག་བརྩོན་འགྲུས་ཁྱེད་ཀྱིས་སླད་ཤེས་
བྱ་གང་ཞིག་སློབ་སྦྱོང་བྱས་ཀྱང་དེའི་གནད་འགག་གཙོ་བོ་དེར་དོ་སྣང་མང་ཙམ་
བྱེད་དགོས། མ་ཟད་ཁྱེད་ལ་ཕ་མས་བརྩོན་འགྲུས་ཞེས་མིང་ཡག་པོ་ཞིག་་
བཏགས་འདུག་པ་ནི་གནའ་དཔེར་བརྩོན་འགྲུས་ཅན་གྱིས་རྡོ་ལ་ཨི་ཁུང་་་་་་
འབིགས་ཞེས་གྲགས་པས་ཁྱེད་ཀྱིས་དེ་རིང་ནས་བཟུང་ཤེས་བྱའི་གནས་གང་
སར་མིང་དོན་མཚུངས་པའི་བརྩོན་འགྲུས་ལྷོད་མེད་བྱས་ནས་ད་ལྟ་ཀླད་ཀོར་གྱི་
45



ir
4 im
in
འབྲེལ་བ་ཡང་ཡག་པོ་མ་ཤེས་པའི་མི་དེ་སླད་གངས་ཅན་གྱི་མི་རབས་རྗེས་མ་
གསོ་སྐྱོང་བྱེད་མཁན་གྱི་དགེ་རྒན་ཕུལ་བྱུང་ཞིག་ཏུ་འགྱུར་བ་བྱེད་དགོས་ཞེས་
གསུངས། སྐབས་དེར་ཁོང་ནི་ངོ་ཚ་ཁ་སྐྱེངས་བཟོད་དཀའ་བ་ཞིག་བྱུང་སྟེ་
གཡས་གཡོན་རྒྱབ་མདུན་དུ་མིག་བལྟ་ཙམ་ཡང་བྱེད་མི་ནུས་པར་མགོ་བོ་སྒུར་
སྒུར་གྱིས་ལག་གཡས་པས་ལག་གཡོན་མའི་སེན་མོའི་ནང་གི་དྲེག་པ་དེ་དག་
འདོན་བཞིན་སེམས་ནང་འགྱོད་པ་དང་། རང་གིས་རང་ལ་ཁོང་ཁྲོ་ཆེན་པོ་ཟ་
བ་མ་ཟད་ལྷག་དོན་ཞྭ་མོ་ཝ་ཞྭ་དེར་དེ་བས་ཀྱང་ཁོང་ཁྲོ་ཆེན་པོ་ཟ་སྟེ་སྔོ་ལོའི་
རྒྱལ་མཚན་འཕྱར་མཁན་གྱི་སྡུག་ཞྭ་འདི་དེ་མ་ཐག་རབ་ཏུ་ཚ་བའི་མེ་ལྕེའི་ནང་
གཡུག་ནས་རྨེག་མེད་དུ་གཏོང་རྒྱུ་བྱུང་ན་ཅི་མ་རུང་སྙམ་པ་ཞིག་བྱུང༌། །
གང་ལྟར་ཡང་དུས་དེ་ནས་བཟུང་ཁོང་ཨབ་རའི་ཕྲུ་གུ་གཉིད་བསད་པ་ལྟ་
བུ་དང་ར་བཟི་བ་ར་དྭངས་པ་ལྟ་བུ་ཞིག་ཏུ་གྱུར་ཏེ་རང་ཉིད་ནི་ཤེས་ཡོན་གང་
ཡང་མེད་པའི་མི་ཕྱི་རྫིག་ནང་སྟོང་དང༌། གླེན་པ་གླེན་ནག་ཅིག་ཡིན་པའི་
ཚོར་སྣང་དྲག་པོ་བྱུང་སྟེ་རྗེས་སུ་དགེ་རྒན་གྱི་ལས་རིགས་ཐོག་བསྡད་ནས་མིང་
དོན་མཚུངས་པའི་དགེ་རྒན་ཞིག་བྱེད་སྙམ་ན་ཤེས་བྱའི་གནས་ལ་འབད་བརྩོན་
བྱས་ཏེ་ཤེས་ཡོན་ཕྲན་ཙམ་ཡོད་པ་ཞིག་མ་བྱས་ཚེ་གཏན་ནས་འགྲིག་ཐབས་མེད་
པའི་ངོས་འཛིན་གཏིང་ཟབ་ཅིག་བྱུང༌། གང་ལྟར་ཡང་སློབ་གྲོགས་ཚོའི་འཕྱ་
སྨོད་ཀྱི་དགོད་སྒྲ་དང་རྒན་ལགས་ཀྱིས་བརྩོན་འགྲུས་ཅན་གྱིས་རྡོ་ལ་ཨི་ཁུང་
འབིགས་ཞེས་པའི་སྐུལ་བརྡ་དེ་གཉིས་ནི་རྡོ་བརྐོས་ཀྱི་རི་མོ་ཞིག་དང་འདྲ་བར་
ག་དུས་ཡིན་ཡང་ཡིད་ཀྱི་མེ་ལོང་ངོས་སུ་གསལ་ལྷམ་མེར་འཆར་ཞིང་། དེ་
ཡིས་ཁོང་གི་མདུན་སྐྱོད་ཀྱི་རྟ་ཕོ་དེ་གྱེན་དུ་རྒྱུག་རྒྱུར་སྐུལ་ལྕག་ཆེན་པོ་བཏང་སྟེ།
རང་བློ་བརྩོན་འགྲུས་ཀྱི་སྡོང་པོར་ཤེས་བྱའི་འབྲས་བུ་གཡུར་དུ་ཟ་བ་ཞིག་མ་
བཏགས་བར་དཀའ་སྤྱད་སྙིང་རུས་ཀྱིས་ཤེས་བྱའི་གནས་ལ་འབད་བརྩོན་བྱ་
རྒྱུའི་དམ་བཅའི་མེ་ཏོག་སོས་པ་ཞིག་ཡིད་ཀྱི་བུམ་བཟང་དུ་འཁྲུངས་སོ། །
དུས་དེ་ནས་བཟུང་ཁོང་གིས་རང་གི་ཁས་བླངས་ཀྱི་དམ་བཅའ་དེ་བསྒྲུབ་
46



ཕྱིར་རྒྱུན་དུ་ཨང་རྩིས་དང་། བོད་ཡིག་སོགས་ཤེས་བྱའི་གནས་ཀུན་ལ་བརྩོན་
འགྲུས་ཆེན་པོས་སློབ་སྦྱོང་བྱེད་ཅིང་། སློབ་སྦྱོང་བྱེད་པའི་རྒྱུད་རིམ་ནང་ཕྲད་
པའི་དཀའ་གནད་དང་། དོགས་གཞི་དག་ཚད་ལྡན་གྱི་དགེ་བའི་བཤེས་་་་
གཉེན་དག་གི་སྐུ་མདུན་དུ་ངོ་བཅར་ཐོག་བཀའ་འདྲི་ཞིབ་ཕྲ་ཞུས་ནས་མཐའ་
དཔྱོད་ལེགས་པར་མཛད་དེ་ལོ་ནས་ལོ་བསྟུད་དེ་དཀའ་སྤྱད་ཀྱི་མཛད་འཕྲིན་
རྒྱུན་བསྲིང་དུ་བསྐྱངས་པར་བརྟེན་ད་གཟོད་ཁོང་ནི་དངོས་འབྲེལ་རང་གི་ཁས་
བླངས་ཀྱི་དམ་བཅའ་རྣམས་མངོན་འགྱུར་གྱིས་མིང་དོན་མཚུངས་པའི་་་་་
དམངས་ཀྱི་དགེ་རྒན་ཞིག་ཏུ་འགྱུར་ཡོད་པ་མ་ཟད། ད་དུང་ཁོང་གིས་ཕྱག་
རྩོམ་མཛད་པའི་རྩོམ་ཡིག་མང་པོ་ཞིག་གིས་ཀློག་པ་པོའི་ཡིད་དབང་འཕྲོག་དང་
འཕྲོག་མུས་སུ་མཆིས་སོ། །
3 རྩོམ་དཔེ་དབྱེ་ཞིབ།
གོང་གསལ་གོ་རིམ་ལྡོག་བརྗོད་ཀྱི་རྩོམ་དཔེ་དཀའ་སྤྱད་ཀྱི་ལྗོན་པར་་་་
གཡུར་ཟའི་འབྲས་བུ་བཏགས་པ་ཞེས་པའི་རྩོམ་ཡིག་དེ་ཉིད་ཇི་ལྟར་བྱས་ཏེ་གོ་
རིམ་ལྡོག་བརྗོད་དུ་འགྱུར་བའི་སྐོར་ལ་དབྱེ་ཞིབ་རགས་ཙམ་ཞུས་ན། གོ་རིམ་
ལྡོག་བརྗོད་ནི་བརྗོད་པར་བྱ་བའི་དོན་དེའི་མཇུག་འབྲས་སམ་བརྗོད་དོན་གཙོ་
བོ་ཞིག་སྔོན་དུ་བཀོད་ནས་རིམ་བཞིན་དེའི་འབྱུང་རྐྱེན་དང་། འཕེལ་རྒྱུས།
མཐོ་རླབས་སོགས་བརྗོད་དགོས་པ་ན། རྩོམ་ཡིག་འདིར་ཡང་ཁྱད་ཆོས་དེ་
ཉིད་འབུར་དུ་ཐོན་ཕྱིར་རྩོམ་གྱི་སྒྲིག་གཞི་བཀོད་སྒྲིག་བྱས་ཡོད་པ་སྟེ། རྩོམ་
འགོ་ཚུགས་མ་ཐག་རྒན་བརྩོན་འགྲུས་ལགས་ནི་དེ་སྔོན་དམངས་བཙུགས་སློབ་
ཆུང་ཞིག་གི་དགེ་རྒན་སྤྱིར་བཏང་ཞིག་ནས་ད་ལྟ་རྫོང་སློབ་འབྲིང་ཞིག་གི་ཕུལ་
བྱུང་གཙོ་ཁྲིད་དགེ་རྒན་ཡིན་པ་མ་ཟད། གངས་ལྗོངས་ས་མཐོའི་སྟེང་དུ་་
གསར་དུ་མྱུ་གུ་བུས་པའི་གཞོན་སྐྱེས་རྩོམ་པ་པོ་ཞིག་ཀྱང་ཡིན་ཞེས་འདས་ཟིན་



པའི་མི་ལོ་ཉི་ཤུ་ལྷག་ཙམ་རྗེས་ཀྱི་ད་ལྟའི་དུས་འདིར་ཁོང་ལ་ཐོབ་པའི་མཇུག་
འབྲས་བཟང་པོ་དེ་ཉིད་སྔོན་དུ་བཀོད་དེ་ཀློག་པ་པོ་རྣམས་ལ་ཁོང་ལ་དེ་ལྟ་བུའི་
འབྲས་བཟང་ཞིག་ཇི་ལྟར་ཐོབ་པ་ཡིན་ནམ་སྙམ་པའི་ཤེས་འདོད་ཀྱི་བློ་ཞིག་སྐྱེ་
རུ་བཅུག་རྗེས་གཞི་ནས་མཇུག་འབྲས་བཟང་པོ་དེ་ལྟར་ཐོབ་པའི་རྒྱུ་རྐྱེན་དང༌།
འཕེལ་རིམ། མཐོ་རླབས་སོགས་རིམ་པར་བཀོད་ནས་འདས་ཟིན་པའི་མི་ལོ་
ཉི་ཤུ་ལྷག་ཙམ་ནང་ཁོང་གིས་ཕུལ་བྱུང་གྲུབ་འབྲས་དེ་ལྟ་བུ་ཞིག་གསར་གཏོད་
བྱ་ཕྱིར་དཀའ་ཚེགས་ཆེ་ལ་གེགས་བར་མང་བའི་ལམ་བུ་ཞིག་བརྒྱུད་མྱོང་ཡོད་པ་
དང་། ལོ་རྒྱུས་ཀྱི་ལམ་བུ་དེའི་སྟེང་དུ་ཁོང་ལ་གེགས་དང་དཀའ་ཚེགས་སྣ་
ཚོགས་ཕྲད་པའི་ནང་གི་དཔེ་མཚོན་འོས་པའི་བྱ་བ་ཞིག་འབུར་དུ་བཏོན་ནས།
ལོ་ངོ་ཉི་ཤུའི་གོང་གི་ཁོང་གི་གནས་བབས་ གསལ་པོར་མངོན་ པར་བྱས་ཏེ།
དཀའ་སྤྱད་ཀྱི་ལྗོན་པར་གཡུར་ཟའི་འབྲས་བུ་བཏགས་པ་ཞེས་པའི་བརྩམ་བྱ་
དེའི་བརྗོད་སྙིང་གསལ་པོར་མངོན་པར་བྱས་པ་ན། རྩོམ་ཡིག་དེ་ནི་གོ་རིམ་
ལྡོག་བརྗོད་ཀྱི་རྩ་བའི་རེ་འདུན་དང་ཡོངས་སུ་མཚུངས་པ་ཞིག་ཡིན།
4 རྩོམ་ཡིག་འབྲི་སྦྱོང་།
གོང་གསལ་དཀའ་སྤྱད་ཀྱི་ལྗོན་པར་གཡུར་ཟའི་འབྲས་བུ་བཏགས་པ་
ཞེས་པའི་གོ་རིམ་ལྡོག་བརྗོད་ཀྱི་རྩོམ་ཡིག་དེ་དང་། དེའི་དབྱེ་ཞིབ་ལ་བལྟ་
ཀློག་ཞིབ་ཚགས་བྱས་ཏེ་རང་ཉིད་ཀྱི་ཀླད་པ་དཀྲུག་ཅིང་ལག་པ་འགུལ་ཏེ་གོ་
རིམ་ལྡོག་བརྗོད་ཀྱི་ཇི་བཞིན་བརྗོད་པའི་རྩོམ་གཉིས་འབྲི་དགོས། །
(1)ཕ་མའི་བཀའ་དྲིན་དྲན་པ། (2) ཁ་བྱང་རང་གིས་གཏན་་་
འཁེལ་བྱ་རྒྱུ།
48



3. བར་བཅུག་དང་ཁ་གསབ་བརྗོད་པ།
བར་བཅུག་དང་ཁ་གསབ་བརྗོད་པའི་གོ་དོན།
ཀ བར་བཅུག་གི་བརྗོད་པ་ཞེས་པ་ནི་ཇི་བཞིན་བརྗོད་པའི་རྩོམ་ཡིག་
འབྲི་སྐབས། སྐབས་འགར་བརྗོད་པར་བྱ་བའི་དོན་གྱི་སྙིང་པོ་དེ་དང་འབྲེལ་
ཡོད་ཀྱི་ནང་དོན་ཁ་ཤས་ཡིག་ཕྲེང་གི་བར་དུ་བཅུག་སྟེ་འབྲི་དགོས་པ་ཡང་ཡོང་
གི་ཡོད་པས་འབྲི་སྟངས་དེའི་རིགས་ལ་བར་བཅུག་གི་བརྗོད་པ་ཞེས་ཟེར། དེ་
ཡང་བར་བཅུག་བྱེད་པའི་དགོས་པ་ནི་རང་གི་འབྲི་བྱར་གྱུར་པའི་རྩོམ་ཡིག་དེ་
ཉིད་ཀྱི་བརྗོད་བྱའི་སྙིང་དོན་དེ་བས་མངོན་གསལ་དང་། འབུར་དུ་ཐོན་ཐུབ་
ཕྱིར་ཡིན།
ཁ ཁ་གསབ་བརྗོད་པ་ཞེས་པ་ནི་ཇི་བཞིན་བརྗོད་པའི་རྩོམ་ཡིག་འབྲི་
སྐབས། བརྗོད་བྱའི་སྙིང་པོར་དམིགས་ཏེ་དགོས་པའི་མཚམས་སོ་སོར་བརྗོད་
ཚིག་གཞན་དག་ཉུང་ཤས་དྲངས་ནས་བརྗོད་ཟིན་པའི་མིའམ་བྱ་བ་དེ་ལ་ཁ་
གསབ་མདོར་བསྡུས་ཤིག་འབྲི་དགོས་པའང་ཡོང་གི་ཡོད་པས། འབྲི་སྟངས་
དེའི་རིགས་ལ་ཁ་གསབ་བརྗོད་པ་ཞེས་ཟེར། ཁ་གསབ་ཀྱི་བརྗོད་པ་དེ་ཕལ་ཆེ་
བ་རྩོམ་གྱི་མཇུག་ཏུ་ཐོན་པ་མང་ཞིང་། སྐབས་འགར་རྩོམ་གྱི་དཀྱིལ་དུ་ཡང་
ཐོན་ཆོག་པ་ཡིན།
2 བར་བཅུག་དང་ཁ་གསབ་བརྗོད་པའི་རྩོམ་དཔེ།
ཆོས་རྒྱལ་སྲོང་བཙན་སྒམ་པོའི་རླབས་ཆེན་གྱི་མཛད་རྗེས།
ཆོས་རྒྱལ་སྲོང་བཙན་སྒམ་པོ་ནི་ཁྱད་དུ་འཕགས་པའི་ཆབ་སྲིད་མཁས་
ཅན་ཞིག་དང་། ཕུལ་བྱུང་གི་མི་རིགས་ཀྱི་དཔའ་བོ་ཞིག དྲག་རྩལ་འགྲན་
མེད་ཀྱི་དམག་རྩལ་མཁས་ཅན་ཞིག་བཅས་རེད། ཁོང་གིས་ཡབ་རྒྱལ་པོའི་བྱ་
49



གཞག་རྒྱུན་འཛིན་གནང་སྟེ་མཐའ་བཞིའི་རྒྱལ་ཕྲན་སུམ་པ་དང༌། ཞང་ཞུང་
སོགས་དབང་དུ་འདུས་ནས་བོད་ཡོངས་གཅིག་གྱུར་གྱི་རླབས་ཆེན་བྱ་གཞག་
ལེགས་གྲུབ་གནང་བ་ཙམ་མ་ཟད། དམག་དོན་ལམ་ལུགས་གསར་དུ་་་་་་
བཙུགས་པ་དང་། ཆབ་སྲིད་ཐད་བྱེད་ཐབས་གསར་པ་མང་ཙམ་ལག་ལེན་
གནང་བ། དཔལ་འབྱོར་ལམ་ལུགས་ཐད་ལའང་བསྒྱུར་བཅོས་གནང་བར་
བརྟེན་བོད་ཀྱི་ཆབ་སྲིད་དང་། དཔལ་འབྱོར། རིག་གནས་སོགས་གང་ཅིའི་
ཐད་དབྱར་མཚོ་རྒྱས་པ་ལྟར་གྱི་ཉིན་བཞིན་གོང་དུ་འཕེལ་ཞིང་། ཡངས་ཤིང་
རྒྱ་ཆེའི་རྩྭ་ཐང་གི་སྟེང་དུ་གནག་ཕྱུགས་དང་། ར་ལུག་སོགས་གང་སར་ཁེངས་
ཤིང་། མཛེས་ཤིང་ལྟ་ན་སྡུག་པའི་ཞིང་གྲོང་དུ་གསེར་གྱི་སྙེ་མའི་རྦ་རླབས་
ལང་ལོང་དུ་འཕྱུར་ནས་མི་རྣམས་དགའ་སྐྱིད་དཔལ་ལ་ཅི་དགར་རོལ་བཞིན་
གནས་སོ། ། དེ་བཞིན་ལག་ཤེས་བཟོ་ལས་ཐད་མི་རིགས་ཀྱི་ཁྱད་ཆོས་ལྡན་པའི་
འཁལ་ཐག་དང༌། མཛེས་རིས། སྦྱར་བརྐོས། གསེར་ཚགས། དངུལ་
ཚགས། ལྕགས་ཚགས། ཤོག་བུ་བཟོ་བ་སོགས་ཀྱི་ལག་རྩལ་གོང་འཕེལ་ཆེས་
ཆེར་འགྲོ་ཐུབ་པ་བྱུང་བ་རེད། ཚོང་ལས་ཐད་ཐང་ཁྲའོ་དང་། སྟག་གཟིག་
རྒྱ་གར། བལ་པོ་སོགས་མཐའ་བཞིའི་རྒྱལ་ཁབ་ཁག་ལ་ཚོང་འབྲེལ་བཙུགས་
སྟབས་བོད་ཀྱི་ཚོང་ལས་གོང་འཕེལ་ཤུགས་ཆེ་འགྲོ་ཐུབ་པ་བྱུང་ཞིང་། དཔལ་
འབྱོར་གོང་དུ་འཕེལ་བ་དང་དུས་མཚུངས་བོད་ཀྱི་རིག་གནས་ཐད་ལའང་སྔར་
བྱུང་མ་མྱོང་བའི་གསར་གཏོད་དང་། འཕེལ་རྒྱས་ཆེན་པོ་ཕྱིན་པ་དཔེར་ན་
རྒྱལ་པོ་སྲོང་བཙན་སྒམ་པོ་ཡིས་ལྷོ་གཉལ་བ་ནས་ཐོན་མི་སྣང་གྲགས་ཞེས་པའི་
བུ་ལོ་བཅོ་ལྔ་ལ་སླེབས་པ་མཚན་ལ་ཐོན་མི་སམ་བྷོ་ཊ་ཞེས་པ་དེ་ཉིད་ལ་གསེར་གྱི་
རྫོང་པ་དང་། རོགས་དཔོན་གཡོག་དང་བཅས་རྒྱ་གར་ལ་ཡི་གེ་སློབ་ཏུ་བཏང་
བ་ན།
ཐོན་མི་སམ་བྷོ་ཊ་ཡིས་བཙན་པོའི་བཀའ་མངགས་དང་དུ་བླངས་ཏེ་་་
དཀའ་ཚེགས་དུ་མ་ཁྱད་དུ་བསད་ནས་མཁས་པ་ཆེན་པོ་བྲམ་ཟེ་ལི་བྱིན་དང༌།



པཎྜི་ཏ་ལྷ་རིག་པའི་སེང་གེ་སོགས་ཀྱི་སྐུ་མདུན་ནས་སྒྲ་རིག་པ་དང་། ལེགས་
སྦྱར་གྱི་ཡི་གེའི་འབྲི་ཀློག་ལ་མཁས་ཤིང་བྱང་ཆུབ་པར་གནང་སྟེ་བོད་དུ་ཕྱིར་
ལོག་ཕེབས་རྗེས་ཕོ་བྲང་མ་རུ་སྐུ་ཁར་ལོ་ཤས་མཚམས་ལ་བཞུགས་ཏེ་གཅིག་ནས་
བོད་རང་གི་ ཐ་སྙད་དང་སྐད་གདངས་ཀྱི་ང་རོ་བཅས་ལ་ཞིབ་འཇུག་དང་།
གཉིས་ནས་ལེགས་སྦྱར་གྱི་སྐད་ཡིག་ལ་ཡང་ཞིབ་འཇུག གསུམ་ནས་བོད་
དང་འབྲེལ་འདྲིས་ཆེ་བའི་ཞང་ཞུང་སྐད་ལ་ཡང་ཞིབ་འཇུག་བཅས་གནང་སྟེ་
མཐར་ལེགས་སྦྱར་གྱི་དབྱངས་གསལ་ལྔ་བཅུ་ལ་བླང་དོར་དང་འཕྲི་བསྣོན་གང་
ལེགས་ཐོག་བོད་མི་སྤྱི་བོ་གནམ་རྟེན་ཡོངས་རྫོགས་ཀྱིས་སྤྱོད་ཡུལ་དུ་གྱུར་པའི་
བོད་ཡིག་འདི་ཉིད་གསར་གཏོད་མཛད་དེ་བོད་གངས་ཅན་གྱི་ལྗོངས་འདིར་
ཀུན་གྱིས་སྤྱད་བྱར་གྱུར་པའི་ཡི་གེ་ཞིག་མེད་པའི་ལོ་རྒྱུས་དེ་མཇུག་སྒྲིལ་ཏེ་ཐོན་
མི་ཁོང་ཉིད་ལ་ཡང་སློབ་དཔོན་ཐོན་མི་སམ་བྷོ་ཊ་ཞེས་པའི་མཚན་བཟང་ཡང་
ཐོབ་པ་ཡིན་ནོ། །
དེ་ལྟར་བོད་མི་ཐུན་མོང་གིས་སྤྱད་བྱར་གྱུར་པའི་ཕུལ་བྱུང་གི་ཡིག་རིགས་
དེ་ལ་བརྟེན་ནས་བོད་ཀྱི་ལོ་རྒྱུས་དང་། རྩོམ་རིག གླུ་གར། ལུས་རྩལ།
ཨར་ལས་ལག་རྩལ། བརྐོས་རིག མཛེས་རིག སྨན་རྩིས། ཆོས་ལུགས་
སོགས་འཕེལ་རྒྱས་ཤུགས་ཆེ་བྱུང་བར་བརྟེན་འོད་སྟོང་རབ་ཏུ་འཕྲོ་བའི་བོད་ཀྱི་
གནའ་རབས་རིག་གནས་གོང་དུ་སྤེལ་བར་རྨང་གཞི་སྲ་བརྟན་ཞིག་བཏིང་
གནང་བ་རེད། དེ་མཚུངས་ཆོས་རྒྱལ་སྲོང་བཙན་སྒམ་པོས་རྒྱ་བོད་མི་རིགས་
དབར་མཛའ་མཐུན་གྱི་འབྲེལ་བ་འཛུགས་པར་བྱས་རྗེས་རླབས་ཆེན་པོ་ཞིག་
བཞག་གནང་བ་དང་། ཁོང་གིས་སྲིད་དབང་བཟུང་རྗེས་ཕོ་ཉ་མངགས་ཏེ་
ཐང་རྒྱལ་རབས་ལ་མཛའ་བརྩེའི་འཚམས་འདྲི་གནང་ཞིང་། ལྷག་པར་དུ་རྒྱ་
བཟའ་ཀོང་ཇོ་མཚོ་ཡི་པདྨ་དེ་ཉིད་རང་གི་བཙུན་མོར་སྤྱན་དྲངས། ཐང་རྒྱལ་
རབས་ཀྱི་སྔོན་ཐོན་རིག་གནས་ཀྱི་ཉིང་ཁུ་རྣམས་བླངས་ཏེ་བོད་ལ་ཁྱབ་གདལ་
བཏང་ནས་ཐང་རྒྱལ་རབས་ཀྱི་ཆབ་སྲིད་དང་། དཔལ་འབྱོར། དམག་དོན་
51



སོགས་ཀྱི་ལམ་ལུགས་མིག་དཔེར་འཛིན་ཏེ་བོད་ཀྱི་ལམ་ལུགས་ཁག་བསྒྱུར་་་་
བཅོས་ཤུགས་ཆེ་གནང་ཐོག་བོད་ཀྱི་ཆབ་སྲིད་དང་། དཔལ་འབྱོར། རིག་
གཞུང༌། དམག་དོན་སོགས་གང་སར་དབྱར་མཚོ་རྒྱས་པ་ལྟར་གྱི་གོང་འཕེལ་
དང༌། རྒྱ་བོད་མི་རིགས་དབར་གྱི་མཛའ་བརྩེའི་མཐུན་ལམ་དེ་ཡང་དཔྱིད་ཀྱི་
དཔལ་ཡོན་རབ་ཏུ་བཞད་པ་ལྟར་གོང་དུ་སྤེལ་བ་ཡིན་ནོ། །
མདོར་ན་ཆོས་རྒྱལ་སྲོང་བཙན་སྒམ་པོས་ལོ་རྒྱུས་ཀྱི་འཕེལ་ཕྱོགས་དང་
བསྟུན་ནས། བོད་ཀྱི་སྤྱི་ཚོགས་གོང་དུ་འཕེལ་བ་དང་། ལྷག་པར་རྒྱ་བོད་མི་
རིགས་ཀྱི་མཛའ་བརྩེའི་མཐུན་ལམ་གྱི་འབྲེལ་བ་གསར་དུ་བཙུགས་གནང་བར་
བརྟེན་ང་ཚོས་ཇི་སྲིད་བར་དྲན་གསོ་ཞུ་འོས་པ་ཞིག་ཡིན་ནོ། །
གོང་གསལ་གྱི་རྩོམ་དཔེའི་བརྗོད་གཞི་གཙོ་བོ་《དེབ་ཐེར་ཀུན་གསལ་མེ་
ལོང་》ལས་བདམས་བཏུས་བྱས་པ་ཡིན།
3 རྩོམ་དཔེ་དབྱེ་ཞིབ།
ཆོས་རྒྱལ་སྲོང་བཙན་སྒམ་པོའི་རླབས་ཆེན་གྱི་མཛད་རྗེས་ཞེས་པའི་རྩོམ་
ཡིག་དེ་ཇི་ལྟར་བྱས་ཏེ་བར་བཅུག་གི་བརྗོད་པ་དང་། ཁ་གསབ་ཀྱི་བརྗོད་པ་
གཉིས་ཀྱི་རྩོམ་དཔེ་རུ་འཇོག་རིགས་སམ་ཞེ་ན། དང་པོ་བར་བཅུག་གི་བརྗོད་
པ་རུ་འགྱུར་བ་ནི་རྩོམ་ཡིག་དེར་བརྗོད་དོན་གཙོ་བོ་ཆོས་རྒྱལ་སྲོང་བཙན་སྒམ་
པོའི་རླབས་ཆེན་གྱི་མཛད་རྗེས་དེ་དག་ཡིན་ཀྱང་། ཁོང་གི་མཛད་རྗེས་དེ་དག་
བརྗོད་པའི་བར་དུ་སློབ་དཔོན་ཐོན་མི་ཡིས་ཁོང་གི་བཀའ་མངགས་དང་དུ་་
བླངས་ཏེ། བོད་ཡིག་གསར་གཏོད་གནང་བའི་མཛད་རྗེས་དམིགས་བསལ་
ཅན་དེ་ཉིད་བར་དུ་བཅུག་སྟེ་བྲིས་ཡོད་པ་ན། རྩོམ་ཡིག་དེ་ནི་བར་བཅུག་གི་
བརྗོད་པའི་དཔེ་གཞི་རུ་འོས་པ་དང་། གཉིས་པ་ཁ་གསབ་བརྗོད་པའི་རྩོམ་
དཔེ་རུ་འགྱུར་བ་ནི་རྩོམ་ཡིག་དེའི་མཇུག་ཏུ་རྒྱ་བོད་མི་རིགས་དབར་གྱི་མཛའ་
བརྩེའི་མཐུན་ལམ་དེ་ཡང་དཔྱིད་ཀྱི་དཔལ་ཡོན་རབ་ཏུ་བཞད་པ་ལྟར་གོང་དུ་
52



འཕེལ་བ་ཡིན་ནོ་ཞེས་བརྗོད་དེ་རྩོམ་ཡིག་དེའི་བརྗོད་དོན་ཧྲིལ་པོ་རྫོགས་པར་
བྱས་རྗེས། སླར་ཡང་མདོར་ན་ཆོས་རྒྱལ་སྲོང་བཙན་སྒམ་པོས་ལོ་རྒྱུས་ཀྱི་་
འཕེལ་ཕྱོགས་དང་བསྟུན་ནས་ཞེས་པ་ནས་ང་ཚོས་ཇི་སྲིད་བར་དྲན་གསོ་ཞུ་འོས་
པ་ཞིག་ཡིན་ནོ་ཞེས་བརྗོད་ཚིག་འཕར་མ་ཞིག་མདོར་བསྡུས་ཀྱི་ཚུལ་དུ་བཀོད་དེ་
བརྗོད་ཟིན་པའི་ཆོས་རྒྱལ་སྲོང་བཙན་སྒམ་པོའི་མཛད་རྗེས་དེ་ལ་ཁ་གསབ་
མདོར་བསྡུས་ཤིག་བྱས་པ་ན་རྩོམ་ཡིག་དེ་ནི་ཁ་གསབ་བརྗོད་པའི་རྩོམ་དཔེ་ལ་
ཡང་འོས་པ་བཅས་སོ། །
རྩོམ་ཡིག་འབྲི་སྦྱོང་། །
(1) གྲུབ་ཐོབ་ལྕགས་ཟམ་པ། (2) གཅེས་པའི་ཕ་ཡུལ།
གྲུབ་ཐོབ་ལྕགས་ཟམ་པ་ཞེས་པའི་ཁ་བྱང་དེ་བེད་སྤྱད་དེ་བར་བཅུག་གི་
བརྗོད་པའི་རྩོམ་ཡིག་གཅིག་དང་། གཅེས་པའི་ཕ་ཡུལ་ཞེས་པའི་ཁ་བྱང་དེ་
སྤྱད་དེ་ཁ་གསབ་བརྗོད་པའི་རྩོམ་ཡིག་གཅིག་འབྲི་དགོས།
53



ལེའུ་བཞི་པ། བཀོད་འབྲིའམ་ཞིབ་འབྲི།
དང་པོ།
ཞིབ་འབྲིའི་གོ་དོན།
ཚིག་སྦྱོར་ཕུན་སུམ་ཚོགས་པའི་རྒྱུ་ལ་བརྟེན་ནས་མི་སྣ་དང་ཡུལ་ལྗོངས་
སོགས་ཀྱི་བཀོད་པ་འབྲི་བ་ཞིག་ལ་བཀོད་འབྲིའམ་ཞིབ་འབྲི་ཞེས་བརྗོད། དེ་
ཡང་ཞིབ་འབྲིའི་ཐབས་ལ་བྱང་ཆུབ་པ་ཞིག་བྱུང་ན་ཕྱི་ངོས་འཇིག་རྟེན་གྱི་བཀོད་
པ་དང་། ནང་བཅུད་སེམས་ཅན་གྱི་རྣམ་པ་དང་སྣང་ཚུལ་མི་འདྲ་བ་རྣམས་
ཀློག་པ་པོའི་མིག་ལམ་དུ་མངོན་སུམ་གསོན་རྗེན་དུ་འཆར་ཐུབ་རྒྱུར་ཕན་རླབས་
ཤིན་ཏུ་ཆེ་བས། ང་ཚོས་ཞིབ་འབྲིའི་ཐབས་ལ་འབད་དགོས་པ་ནི་གལ་ཤིན་ཏུ་
ཆེའོ། །
གཉིས་པ། ཞིབ་འབྲིའི་རྣམ་གྲངས།
སྤྱིར་ན་ཞིབ་འབྲི་ལ་རྣམ་གྲངས་ཆེ་བ་གཉིས་ཡོད་པ་སྟེ། མི་སྣ་ཞིབ་འབྲི་
དང་ཡུལ་ལྗོངས་ཞིབ་འབྲི་གཉིས་ཡིན། །
1. མི་སྣ་ཞིབ་འབྲི།
མི་སྣ་ཞིབ་འབྲི་ཞེས་པ་ནི་མི་སྣའི་ཕྱིའི་གཟུགས་བརྙན་དང་། ནང་གི་
སེམས་ཁམས། ལུས་ཀྱི་སྦྱོར་བ། ངག་གི་བརྗོད་གཏམ་སོགས་ཞིབ་འབྲི་བྱེད་
པ་དེ་ཡིན།
54



Dམི་སྣའི་ཕྱིའི་གཟུགས་བརྙན་ཞིབ་འབྲི།
མི་སྣའི་ཕྱིའི་གཟུགས་བརྙན་ཞིབ་འབྲི་ཞེས་པ་ནི་མི་སྣའི་ཕྱིའི་རྣམ་པ་སྟེ་
ལུས་ཀྱི་གོས་རྒྱན་དང༌། མགོ་དང་མགོ་སྐྲ། ངོ་གདོང་གི་དབྱིབས། རྐང་
ལག་རིང་ཐུང་། ལུས་ཀྱི་ཕྲ་སྦོམ་ སོགས་ཞིབ་འབྲི་བྱེད་པ་ཞིག་ལ་ཟེར་བ་་་
དཔེར་ན། གངས་ལྗོངས་རིག་གནས་2001ལོའི་དུས་དེབ་དང་པོའི་ནང་གི་
བསིལ་རླུང་ཁང་གསར་གྱི་དར་རྒུད་ཅེས་པའི་ནང་མི་སྣ་གཙོ་བོ་ཐུབ་བསྟན་
མཐར་པའི་ཕྱིའི་གཟུགས་བརྙན་ཞིབ་འབྲི་འདི་འདྲ་ཞིག་བྱས་ཡོད་པ་སྟེ།
“གཟིགས་དང་ཁྱེད་རང་ཁོའི་མགོ་ལ་ཞྭ་མོ་རྒྱ་སེར་སྤུས་ལེགས་ཤིག་གྱོན་
འདུག་ལ། འགྲམ་ཞལ་རིང་པོའི་སྟེང་དུ་སྣག་ཚ་ནག་པོས་བྲིས་པ་ལྟར་གྱི་རྒྱ་
བཞག་ཡོད་ཅིང་། མིག་གཉིས་འབུར་ཚུགས་སུ་མངོན་པའི་ཐོག་མིག་སྤུ་དེ་
དག་རིང་ལ་ནག་རྫོབ་ཆེ་བ་གཡག་གི་རྩིད་པ་ལྟ་བུ་ཞིག་ཡོད་པ་དང༌། ལུས་ལ་
གྱོན་པའི་ཕྱུ་པ་ནག་པོ་ཕོ་རོག་ལྟ་བུའི་སྟེང་དུ་ སྐེད་རགས་དམར་ཆེན་ཞིག་
བཅིངས་ཤིང་སྐེད་རགས་ཀྱི་སྣེ་འཛར་གཉིས་པོ་དེ་གཞོགས་གཡོན་ངོས་ཀྱི་དཔྱི་
མགོའི་སྟེང་དུ་ལྷབ་ལྷབ་ཏུ་གཡོ་གི་ཡོད་ལ། གཞོགས་གཡས་ངོས་སུ་བཏགས་
པའི་བློ་གྲི་རིང་པོ་དེའི་གྲི་ཤུབས་དངུལ་དཀར་ཅན་དེ་འོད་ལྷེམ་ལྷེམ་དུ་གཡོ་བ་
དང་། རྐང་པར་གྱོན་པའི་ལྷམ་ཤུལ་རྩེ་འཇའ་ཅན་གཟུགས་དེ་ནི་དེ་བས་ཀྱང་
མཛེས་ཉམས་དང་། རྫིག་ཉམས་ཤིག་མངོན་རྒྱུ་འདུག་”ལྟ་བུའི་ཚིག་དུམ་
དེའི་ནང་མི་སྣའི་ལུས་ཀྱི་གོས་རྒྱན་དང་། གདོང་དབྱིབས་སོགས་ཕྱིའི་་་་་
གཟུགས་བརྙན་རྣམས་གསལ་པོར་བཀོད་དེ་མི་སྣ་དེ་ནི་ཕྱི་ཚུལ་ནས་བལྟས་པ་
ཙམ་གྱིས་འཇིགས་སུ་རུང་བ་ཞིག་ཏུ་མངོན་པར་བྱས་ཡོད།
(2)མི་སྣའི་སེམས་ཁམས་ཞིབ་འབྲི།
མི་སྣའི་སེམས་ཁམས་ཞིབ་འབྲི་ཞེས་པ་ནི་མི་སྣའི་ནང་སེམས་ཀྱི་བསམ་པ་



ལྐོག་གྱུར་ཅན་དེ་དག་བཀོད་འབྲིའི་ལམ་ལ་བརྟེན་ནས་མངོན་འགྱུར་བྱེད་པ་
ཞིག་སྟེ་མི་སྣ་གང་རུང་ཞིག་གིས་ཕྱི་རོལ་ཡུལ་གྱི་མི་དང་བྱ་དངོས་ལ་འཛིན་པའི་
ལྟ་བ་དང་ལངས་ཕྱོགས་སོགས་རྟོག་པའི་སྣང་ངོ་རུ་འཆར་བ་ཡོངས་རྫོགས་ཞིབ་
འབྲི་བྱེད་པ་ཞིག་ལ་ཟེར་བ་དཔེར་ན། དམའ་འབྲིང་སློབ་དེབ་དྲུག་པའི་སློབ་
ཚན་བཅོ་ལྔ་པ་ཇ་ཆང་ལྷ་མོའི་བསྟན་བཅོས་ཞེས་པའི་ནང་མི་སྣའི་སེམས་ཁམས་
ཞིབ་འབྲི་འདི་འདྲ་ཞིག་བྱས་ཡོད་པ་སྟེ། “རྗེ་ཉིད་དགོངས་པ་ལ་ཆང་འདི་
བཏུངས་ཆེ་ན། འཕྲལ་ཉམས་དགའ་ཡང་རྟིང་སོར་ཤེས་པ་ཉོག་ཅིང་ཁམས་
མི་བདེ་བའི་ཆོས་ཅན་ (གཞི་）ཁོ་ན་ཡིན་གཤིས། རང་ཉིད་ནས་ཀྱང་གང་
འཚམ་དང་གྲལ་པ་བྱིངས་ལའང་འདོད་སྦྱར་ལས་ཨུ་ཚུགས་ཆེ་རང་མི་འགབ་
(འོས་) པས། དེ་རྩིས་ཀྱིས་གསོལ་ཇ་ལན་མང་ཙམ་གཏོང་བའི་བཀོད་པ་
བྱས་ན་སྙམ་”ཞེས་བཀོད་དེ་རྣམ་ཀུན་རྒྱལ་པོའི་ཐུགས་ལ་ཆང་དེ་ལས་ཇ་དེ་ལ་
མོས་པ་དང་དང་ཞེན་ཆེ་བར་བྱེད་པའི་ནང་སེམས་ཀྱི་བསམ་པ་ལྐོག་གྱུར་དེ་
ཉིད་མི་སྣའི་སེམས་ཁམས་ཞིབ་འབྲིའི་དམིགས་བསལ་ཐབས་ལམ་ལ་བརྟེན་
ནས་མཚོན་པར་བྱས་ཡོད་པ་ལྟ་བུའོ། །
(མི་སྣའི་ལུས་ཀྱི་སྦྱོར་བ་ཞིབ་འབྲི།
མི་སྣའི་ལུས་ཀྱི་སྦྱོར་བ་ཞིབ་འབྲི་ཞེས་པ་ནི་མི་སྣ་གང་རུང་ཞིག་གིས་འགྲོ་
སྡོད་དང་དགྱེ་སྒུར་སོགས་མི་སྣའི་ལུས་ཀྱི་འགུལ་སྐྱོད་ཀྱི་རྣམ་པ་མཐའ་དག་ཞིབ་
འབྲི་བྱེད་པ་ཞིག་ལ་ཟེར་བ་དཔེར་ན། དམའ་འབྲིང་སློབ་དེབ་གསུམ་པའི་
སློབ་ཚན་ཉི་ཤུ་པ་མི་དམངས་ཀྱི་ཞབས་འདེགས་པ་ཞེས་པའི་ནང་མི་སྣའི་ལུས་
ཀྱི་སྦྱོར་བ་ཞིབ་འབྲི་འདི་འདྲ་ཞིག་བྱས་ཡོད་པ་སྟེ།
“ཉིན་ཞིག་ལེ་ཧྥུང་གཞུང་དོན་བྱེད་པར་ཧྥུ་ཧུན་ནས་ཧྲེན་ཡང་ལ་སྐྱོད་
སྐབས། དེར་འགྲུལ་པ་མང་པོ་ཡོད་པ་མཐོང་བས་རང་ཉིད་ཀྱི་སྡོད་གནས་
56



ཐོག་རྒད་པོ་ཞིག་སྡོད་དུ་བཅུག་པ་མ་ཟད་མེ་འཁོར་ནང་གི་ཞབས་འདེགས་པར་
རོགས་རམ་བྱས་ཏེ་གད་རྒྱག་པ་དང༌། ཤེལ་སྒོ་ཕྱིས་པ། བུད་མེད་ལ་ཕྲུ་གུ་
པང་རོགས་བྱེད་པ། རྒན་བགྲེས་ལ་སྡོད་གནས་འཚལ་བ། མེ་འཁོར་ལམ་
བར་ནས་བབ་མཁན་ལ་དངོས་པོ་ཁྱེར་རོགས་བྱེད་པ་སོགས་བྱེད་ཀྱི་ཡོད་”ཅེས་
བློ་མཐུན་ལེ་ཧྥུང་གི་ལུས་ཀྱི་སྦྱོར་བ་ཞིབ་འབྲི་བྱས་ཏེ་ཁོང་ནི་དུས་གང་དང་ས་ཆ་
གང་དུ་སླེབས་ཀྱང་དེ་གའི་མི་དམངས་ལ་བློ་གཅིག་སེམས་གཅིག་གིས་ཞབས་
འདེགས་སྒྲུབ་པའི་བླ་མེད་ཀྱི་སྤྱོད་ཚུལ་དེ་དག་མངོན་པར་བྱས་ཡོད། དེ་ཡང་
མི་སྣའི་ནང་སེམས་ཀྱི་བསམ་པའི་སྐུལ་སློང་གིས་ལུས་ཀྱི་སྦྱོར་བ་ལ་བཀོད་་་་
འདོམས་བྱེད་པ་ན་ལུས་ཀྱི་སྦྱོར་བ་ཞིབ་འབྲི་བྱེད་པ་ནི་མི་སྣའི་རང་གཤིས་
མཚོན་པར་བྱེད་པའི་ཐབས་ཁྱད་པར་ཅན་ཞིག་ཡིན།
@ མི་སྣའི་བརྗོད་གཏམ་ཞིབ་འབྲི།
མི་སྣའི་བརྗོད་གཏམ་ཞིབ་འབྲི་ཞེས་པ་ནི་རྩོམ་ཡིག་ནང་མི་སྣ་གང་ཞིག་གི་
ངག་ནས་བརྗོད་པའི་གཏམ་བརྗོད་མཐའ་དག་ཞིབ་འབྲི་བྱས་པ་ལ་ཟེར།
མི་སྣའི་བརྗོད་གཏམ་ཞིབ་འབྲི་བྱེད་ཐབས་ནི་མི་སྣ་གཅིག་ཁོ་ནས་གཏམ་
བཤད་བྱེད་པའམ་ཡང་ན་མི་སྣ་མང་པོས་དུས་གཅིག་ཏུ་གཏམ་བཤད་བྱེད་པ།
དེ་བཞིན་མི་སྣ་གཉིས་ཕན་ཚུན་གླེང་མོལ་ལམ་འདྲི་བ་དྲི་ལན་གྱི་རྣམ་པའི་ཐོག་
ནས་གཏམ་བཤད་བྱེད་པ་སོགས་བྱ་ཐབས་སྣ་ཚོགས་ཤིག་ཡོད། །
དེ་ཡང་ དང་པོ་ མི་ སྣ་ གཅིག་ ཁོ་ ནས་ གཏམ་བཤད་བྱེད་ པ་ དཔེར་ན།
དམའ་འབྲིང་སློབ་དེབ་དྲུག་པའི་སློབ་ཚན་བཅུ་གཅིག་པ་མི་ལ་རས་པ་བྱིས་པའི་
དུས་ཞེས་པའི་ནང་ཡུམ་མྱང་ཚ་དཀར་རྒྱན་གྱི་བརྗོད་གཏམ་འདི་འདྲ་ཞིག་ཞིབ་
འབྲི་བྱས་ཡོད་པ་སྟེ། “འོ་ལགས་སོ། བུ་སྐྱེས་པ་ལ་མིང་དང་ཆང་དྲངས་པ་
ལ་གཏམ་བྱ་བར་གདའ་བས། ང་ཡང་གཏམ་ཚིག་གསུམ་ཞིག་གཏོང་བར་
57



ལགས་ན། ཡབ་མི་ལ་ཤེས་རབ་རྒྱལ་མཚན་སྐུ་ཐིམ་ཁར་ཞལ་ཆེམས་གསུངས་
པ་རྒྱུས་ཡོད་ཀྱི་མི་བགྲེས་པ་ཨ་ཁུ་དང་ཨ་ནེས་གཙོས་འདིར་བཞུགས་ཀྱི་གྲལ་པ་
རྣམས་སྙན་གསན་པར་ཞུ་”ཞེས་ཡུམ་མྱང་ཚ་དཀར་རྒྱན་གྱི་བརྗོད་གཏམ་དུམ་
བུ་ཞིག་ཞིབ་འབྲི་བྱས་ཏེ་ཁོང་ནི་གང་བསམ་བརྗོད་ཕོད་པའི་བུད་མེད་བློ་སྟོབས་
ཅན་ཞིག་ཡིན་པ་གསལ་སྟོན་བྱས་ཡོད།
གཉིས་པ་མི་སྣ་མང་པོས་དུས་གཅིག་ཏུ་གཏམ་བཤད་བྱེད་ཚུལ་ནི་དམའ་
འབྲིང་སློབ་དེབ་བཞི་པའི་སློབ་ཚན་བཅུ་པ་འཚོ་བར་འཛིན་པའི་ཡ་མཚན་གྱི་
གཏན་ཚིགས་རིགས་པ་ཞེས་པའི་ནང་མི་སྣ་མང་པོས་དུས་གཅིག་ཏུ་བཤད་པའི་
བརྗོད་གཏམ་འདི་འདྲ་ཞིག་བཀོད་འབྲི་བྱས་ཡོད་པ་དཔེར་ན།
“ལྟོས་དང༌། རྣ་གཤོག་ཆད་པ་དེ་ཡང་རྨ་རས་ཀྱིས་བཏུམས་འདུག
རྣ་ཅོག་ཡོད་བཞིན་དུ་ཡ་རབས་ཚུལ་ལྡན་གྱི་བསླབ་བྱ་མ་ ཉན་པ་ སོང་ཙང་།
དཀོན་མཆོག་གིས་བེད་སྤྱོད་མེད་པའི་རྣ་གཤོག་དེ་བསྡུས་གནང་བ་རེད། གོ་
ཐོས་ལ་ད་དུང་ལག་པའི་མཛུབ་མོ་གཉིས་ཀྱང་གཅོད་དགོས་ཀྱི་ཡོད་པ་འདྲ།
དེར་ཧ་ལས་རྒྱུ་ག་རེ་ཡོད། འཚོ་བར་ཞེན་པ་ལོག་ཅིང་ངལ་རྩོལ་བྱེད་རྒྱུར་མི་
དགའ་བའི་མི་ལ་ལག་པར་མཛུབ་མོ་སྟོང་ཕྲག་ལྡན་ཡང་ཕན་ཐོགས་ག་རེ་ཡོད།
ཁོའི་གོས་ཐུང་བཙོག་པ་དེ་ག་པར་བཞག་ཡོད་དམ། སྐལ་བཟང་སྒྲོལ་དཀར་
གྱིས་བཀྲུས་ནས་སྐམ་བཞགོ་འདུག བུ་མོ་དེ་དེ་འདྲའི་སེམས་པ་བཟང་བ་ལ།
ཁོ་ཞེད་ཐག་ཆོད་དེ་བླ་ཆད་པ་མིན་ནམ། སྙིང་པོ་མེད་པའི་བླ་སྲོག་དེ་སྔ་ཙམ་
འཇིག་ན་དགའ་གི་རེད། གདོང་ལ་རྨས་སྐྱོན་ཕྲན་བུ་བྱུང་བ་ཆུང་ཆུང་རེད།
གདོང་ལྤགས་ཐེངས་ཁ་ཤས་བརྗེས་ན་གཞི་ནས་མིའི་གདོང་དབྱིབས་འདྲ་པོ་
ཆགས་ཐུབ་ཀྱི་རེད་”ཅེས་དེར་ཡོད་མི་རྣམས་ཀྱིས་ཚེ་རིང་རྣམ་རྒྱལ་ལ་འཛིན་
པའི་ལྟ་ཚུལ་དེ་གསལ་པོར་མངོན་པར་བྱས་ཡོད།
གསུམ་པ་མི་སྣ་གཉིས་ཕན་ཚུན་གླེང་མོལ་ལམ་འདྲི་བ་དྲི་ལན་གྱི་ཐོག་ནས་
མི་སྣའི་བརྗོད་གཏམ་ཞིབ་འབྲི་བྱེད་པ་དཔེར་ན། དམའ་འབྲིང་སློབ་དེབ་



བཞི་པའི་སློབ་ཚན་ཉི་ཤུ་པ་གངས་རིན་པོ་ཆེའི་འོག་གི་རླབས་པོ་ཆེའི་བྱ་གཞག་
ཅེས་པའི་ནང་མི་སྣའི་བརྗོད་གཏམ་འདི་འདྲ་ཞིག་ཞིབ་འབྲི་བྱས་ཡོད་པ་སྟེ།
“སྤོ་ལགས་ཕྲུ་གུ་གཅིག་སློབ་གྲྭར་གཏོང་། ཡོང་གི་མ་རེད། གང་
རེད། འབྲོག་པས་ཡི་གེ་མ་ཤེས་ཀྱང་སྒོར་མོ་ལས་བྱེད་ལས་མང་། མཇུག་མ་
ཡོན་ཏན་མེད་ན་འཚོ་བ་སྤྱོད་ཁག་པོ་རེད། ང་ཚོའི་མི་རྒྱུད་ལ་ཡི་གེ་ཤེས་
མཁན་བྱུང་མ་མྱོང་ཡང་”ཞེས་དང་ཡང་“ཚེ་བཟང་ལོག་ཨེ་བྱུང༌། ག་རེ་རྒན་
ཁྱེད་རང་གིས་བུ་ཁྲིད་སོང་དུས་ཅི་ལོག་རྒྱུ་ཡོད། ཁོ་བྲོས་བཞག ཁ་ས་སློབ་
གྲྭར་གཏོང་གི་མིན་ཞེས་བཤད་དུས་ཁྱོད་ཀྱིས་ཨུ་ཚུགས་བྱས་སོང་། ཅི་བྱེད་
དགོས་རེད་”ཅེས་པའི་བརྗོད་གཏམ་དེ་དག་བཀོད་འབྲི་བྱས་ཏེ་ཚན་རིག་རིག་
གནས་ཀྱི་ཤེས་ཡོན་སྦྱོང་བའི་གལ་ཆེའི་རང་བཞིན་གསལ་རྟོགས་མ་ཐུབ་པའི་
རྗེས་ལུས་ཅན་གྱི་ཁྱིམ་བདག་རེ་འགའི་དགེ་རྒན་དང་སློབ་གསོར་འཛིན་པའི་ལྟ་
བ་གསལ་སྟོན་བྱས་ཡོད། གོང་དུ་མི་སྣ་ཞིབ་འབྲི་བྱ་ཚུལ་གྱི་ཐབས་ཤེས་མི་
འདྲ་བ་རྣམས་མཛུབ་མོ་རི་སྟོན་གྱི་ཚུལ་དུ་གསལ་འགྲེལ་ཞུས་ཟིན་པ་ལྟར་གཤམ་
ལ་མི་སྣ་ཞིབ་འབྲི་བྱ་ཚུལ་གྱི་ཕྱོགས་བསྡུས་རྩོམ་དཔེ་ཞིག་བཀོད་རྒྱུ་ཡིན་པས་
སློབ་མ་རྣམས་ཀྱིས་ནན་ཏན་ངང་བལྟ་ཀློག་བྱ་དགོས།
5 མི་སྣ་ཞིབ་འབྲི་བྱ་ཚུལ་གྱི་རྩོམ་དཔེ།
སློབ་གྲོགས་བསྟན་འཛིན། །
སྤྲོ་སྣང་འཕེལ་ཞིང་དྲོ་སྐྱིད་ལྡན་པའི་སློབ་ཆུང་གི་འཚོ་བའི་ཁྲོད་ཕྱི་ཚུལ་གྱི་
སྤྱོད་པ་དང་། ནང་སེམས་ཀྱི་ཁྱེར་སོ་སྣ་ཚོགས་ལས་གྲུབ་པའི་སློབ་གྲོགས་མི་
ཉུང་བ་ཞིག་དང་འབྲེལ་འདྲིས་བྱུང་ནའང༌། ད་བར་ངའི་སེམས་ནང་བཞག་
པའི་བག་ཆགས་ཟབ་ཤོས་དང་། ཡིད་སྨོན་ཆེ་ཤོས་སྐྱེ་སའི་སློབ་ཕྲུག་ནི་སློབ་
གྲོགས་བསྟན་འཛིན་ཁོ་ན་ཡིན། དེ་ཡང་སློབ་གྲོགས་བསྟན་འཛིན་ནི་ང་ཚོའི་
59



འཛིན་གྲྭའི་བཟང་པོ་གསུམ་ལྡན་གྱི་སློབ་མར་ཐེངས་མང་བདམས་ཐོན་བྱུང་
བའི་ཕུལ་བྱུང་སློབ་མ་ཞིག་ཡིན་པ་མ་ཟད་དགེ་སློབ་ཀུན་གྱིས་བརྩི་བཀུར་ཞུ་
སའི་འཛིན་གྲྭའི་སློབ་སྦྱོང་ཨུ་ཡོན་ཀྱང་ཡིན། སློབ་གྲོགས་ཁོང་ཕར་བལྟས་ན་
དེ་ཙམ་གྱིས་ཕྲུ་གུ་མཐོང་སྣང་དོད་པོ་ཞིག་མེད་པ་ནི་མགོ་བོ་མདུང་ལ་མགོ་སྐྲ་
སེར་བའི་ཐོག་གདོང་པ་ཅུང་ཟད་དམར་སྨུག་ཏུ་གྱུར་པའི་སྟེང་དུ་མིག་སྤུ་མངོན་
གསལ་དེ་ཙམ་མེད་པའི་འོག་མིག་གཉིས་ཅུང་ཟད་ཀོང་དུ་ཚུད་པ་དང་། སྣ་ .
གདོང་བཟང་ཞིང་རྣ་གཤོག་ཆུང་ཆུང་དུ་མངོན་པ། སྐད་ཆ་ཤོད་སྐབས་་་
ཤུགས་ཆེ་ཞིང་སྣ་སྒྲ་ཅུང་ཟད་ཐོན་པ་མ་ཟད། ལུས་ཀྱི་གྱོན་གོས་ཀྱང་དེ་ཙམ་
གྱི་སྤུས་གཙང་ཞིག་མེད་པ་སོགས་ཕྱི་ཚུལ་གྱི་གཟུགས་བརྙན་དེ་ནི་གྲོང་ཁྱེར་ཆེན་
པོའི་ནང་འཚར་ལོངས་བྱུང་བའི་ཕྲུ་གུ་རྣམས་དང་བསྡུར་ན་ལྐུགས་ཚོད་ཚོད་ཀྱི་
སྣང་བ་ཞིག་འཆར་རྒྱུ་ཡོད། འོན་ཀྱང་ཁོང་ལ་ཕྱི་ཡི་གཟུགས་བརྙན་དང་་
ཡོངས་སུ་ཐ་དད་དུ་གྱུར་པའི་ནང་གི་སེམས་ཁམས་ཤིག་ཡོད་པ་དེ་ནི་ག་དུས་
ཡིན་ནའང་དགེ་བའི་བཤེས་གཉེན་ཀུན་ལ་བརྩི་བཀུར་དང་། རང་དགོས་
ཤེས་བྱར་འབད་བརྩོན། སློབ་གྲོགས་བར་ལ་མཐུན་སྒྲིལ་དང༌། ལྷག་དོན་
འཛིན་གྲྭའི་ནང་གི་ཤེས་ཡོན་གྱི་རྨང་གཞི་ཞན་ལ་རང་གིས་རང་བཅུན་མ་ཐུབ་
པའི་སློབ་གྲོགས་རྣམས་ལ་བསམ་པ་རྣམ་དག་གིས་རོགས་རམ་བྱས་ཏེ་ཁོང་ཚོ་
མཉམ་དུ་ལེགས་ལམ་དུ་ཁྲིད་རྒྱུ་དེ་ནི་ཁོང་གི་གཤིས་རྒྱུད་བཟང་པོ་ལས་གྲུབ་
པའི་བྱ་སྤྱོད་དེ་རང་ཡིན། རྒྱུན་དུ་ཁོང་གི་སེམས་ནང་བསམ་པ་ནི་ང་ཚོའི་
འཛིན་གྲྭ་དེ་ཕུལ་བྱུང་གི་འཛིན་གྲྭ་ཞིག་ཏུ་འགྱུར་བ་བྱེད་དགོས་ན་རང་ཉིད་
གཅིག་པོས་སློབ་སྦྱོང་ལ་ཧུར་བརྩོན་བྱས་པ་ཙམ་གྱིས་མི་འགྲིག་པར་དགེ་བའི་
བཤེས་གཉེན་རྣམས་ལ་གཞོགས་འདེགས་ཀྱིས་རྗེས་ལུས་ཅན་གྱི་སློབ་མ་དེ་དག་
ལ་ཡང་རོགས་རམ་ཧུར་ཐག་བྱས་ནས་ཁོང་ཚོ་མཉམ་དུ་ ཤེས་བྱའི་མཁའ་་་་
དབྱིངས་སུ་ཡོན་ཏན་གྱི་གཤོག་རྩལ་སྦྱོང་བར་ཁྲིད་རྒྱུ་དེ་ནི་ཤིན་ཏུ་གལ་ཆེ་བ་
ཞིག་ཡིན་སྙམ་གྱི་ཡོད་ལ་དོན་དངོས་ཀྱི་ལག་ལེན་ཁྲོད་དུ་ཡང་དེ་ལྟར་བྱེད་ཀྱི་
60



ཡོད།
འདས་ཟིན་པའི་སློབ་ཆུང་ལོ་དྲུག་གི་འཚོ་བའི་ནང་ང་ཚོའི་འཛིན་གྲྭར་
སློབ་གྲྭའི་སློབ་སྦྱོང་གི་སྐོར་སྐྱོད་དར་དམར་ཐེངས་བདུན་བརྒྱད་ཙམ་ཐོབ་མྱོང་
ཞིང་མ་གཞི་སློབ་སྦྱོང་གི་སྐོར་སྐྱོད་དར་དམར་དེ་ལྟར་ཐོབ་པ་ནི་དགེ་སློབ་་་
ཡོངས་ ཀྱིས་ དཀའ་ སྤྱད་འབད་ བརྩོན་ བྱས་ པའི་ འབྲས་ བུ་ ཞིག་ ཡིན་ ཀྱང་།
གཟི་བརྗིད་ཀྱི་དར་དམར་དེ་ལྟ་བུ་ཐེངས་མང་ཐོབ་པ་ལ་སློབ་གྲོགས་བསྟན་
འཛིན་ གྱི་ དཀའ་ སྤྱད་ འབྲས་ བུ་ དང་ ཡང་ ཁ་ བྲལ་ ཐབས་ གཏན་ ནས་ མེད།
དཔེར་ན་རྒྱུན་དུ་རང་སྦྱོང་སློབ་ཚན་དང་། མཚམས་རེ་རྒན་ལགས་ཕེབས་མི་
ཐུབ་པའི་སྐབས་ཁོང་གིས་མ་སྐུལ་དང་བླངས་ཀྱིས་སློབ་ཕྲུག་རྣམས་ལ་སྒྲིག་ལམ་
ནན་སྲུང་གིས་རང་སྦྱོང་ཧུར་ཐག་བྱེད་དགོས་པའི་སྐུལ་སློང་བྱེད་ཀྱི་ཡོད་པ་མ་
ཟད་ད་དུང་ཨང་རྩིས་རྩི་མི་ཤེས་པ་དང་། རྒྱ་བོད་ཡིག་རིགས་གཉིས་ཀྱི་ཤེས་
བྱའི་གོ་དོན་མ་རྟོགས་པ་སོགས་གང་ཞིག་བྱུང་ནའང་ཁོང་གིས་སུན་སྣང་སྤུ་ཙམ་
མེད་པར་སློབ་གྲོགས་སུ་འདྲ་ཞིག་ལའང་ནན་ཏན་གྱིས་བསླབ་ཀྱང་བྱེད་ཀྱི་ཡོད།
དེ་ལྟར་ང་ཚོའི་འཛིན་གྲུའི་སློབ་གྲོགས་ཚང་མ་ནི་སློབ་གྲོགས་བསྟན་འཛིན་གྱི་
རང་དཔེ་གཞན་སྟོན་གྱི་སྐུལ་སློང་བཟང་པོའི་འོག་འཛིན་གྲྭའི་ནང་དགེ་རྒན་
ཡོད་མིན་ལ་མ་ལྟོས་པར་ག་དུས་ཡིན་ནའང་ཤེས་བྱའི་གནས་ལ་འབད་བརྩོན་ཁོ་
ན་ལས་རྩེད་མོ་སོགས་དུས་ཚོད་འཕྲོ་བརླག་འགྲོ་གཞིའི་བྱ་སྤྱོད་བརྩམ་པའི་དུས་
ཁོམ་ཅུང་ཟད་ཙམ་ཡང་མེད་པས་ང་ཚོའི་འཛིན་གྲྭ་དེ་སློབ་སྦྱོང་སོགས་གང་སར་
ཕུལ་དུ་བྱུང་བར་འགྱུར་ཏེ་ཀུན་གྱིས་ཡིད་སྨོན་བྱེད་སའི་འཛིན་གྲྭ་ཞིག་ཏུ་གྱུར་
ཡོད། དེ་དང་དེ་ལྟ་བུའི་རྒྱུན་གཏན་གྱི་བྱ་བཟང་ལ་བརྟེན་ནས་མཐར་ང་ཚོ་
སློབ་ཆུང་ཐོན་སྐབས་སློབ་གྲོགས་མང་པོ་ཞིག་ནང་སའི་བོད་ལྗོངས་སློབ་འབྲིང་
དུ་སྐྱོད་ཐུབ་པ་མ་ཟད། སློབ་གྲོགས་བསྟན་འཛིན་ཡང་གཟེངས་སུ་ཐོན་པའི་
གྲུབ་འབྲས་ཐོག་ནས་ནང་སར་སྐྱོད་དེ་རང་དགོས་ཤེས་བྱའི་རྒྱ་མཚོར་བརྩོན་
འགྲུས་ཀྱི་རྐྱལ་རྩལ་སྦྱོང་བཞིན་མཆིས་སོ། ། སྐབས་དེར་ང་རང་ནང་སའི་བོད་
61



ལྗོངས་སློབ་འབྲིང་དུ་ཚུད་ན་ཡང་ལུས་ཀྱི་ན་ཚ་ཕྲན་བུ་ཞིག་གི་རྐྱེན་པས་ནང་
སར་དངོས་སུ་སྐྱོད་མ་ཐུབ་པའི་གཏམ་ངན་དེ་དག་སློབ་གྲོགས་བསྟན་འཛིན་
གྱིས་ཐོས་སྐབས་ཁོང་གིས་ངའི་སར་ཆེད་མངགས་ཕེབས་ཏེ་གསུངས་དོན་སློབ་
གྲོགས་ཀརྨ་ལགས་ཁྱེད་ནད་གཞིས་རྐྱེན་པས་ད་རེས་ང་ཚོ་དང་མཉམ་དུ་སྐྱོད་
ཐུབ་མེད་ཀྱང་སེམས་ཤུགས་གཏན་ནས་མ་ཆག་པར་བློ་མཐུན་ཅའོ་ཡུས་ལུའུ་
ཡིས་མི་ཡིས་ནད་གནོན་དགོས་པ་ལས། ནད་ཀྱིས་མི་གནོན་དུ་འཇུག་མི་རུང་
ཞེས་པའི་ལེགས་བཤད་དེ་དང་ལེན་ཞུས་ཏེ་གཅིག་ནས་སྨན་བཅོས་གཟབ་ནན་
དང་། གཉིས་ནས་སྔར་རྒྱུན་བཞིན་སློབ་སྦྱོང་ཧུར་ཐག་བྱས་ཏེ་སླད་ཕུགས་
བསམ་ལྡན་པའི་སློབ་གྲྭ་ཞིག་ཏུ་སྐྱོད་ཐུབ་རྒྱུར་འབད་བརྩོན་ལྷོད་མེད་བྱ་དགོས་
ཞེས་ གསུངས། དེ་ ལྟ་ བུའི་ སློབ་ གྲོགས་ བསྟན་ འཛིན་ གྱི་ བསླབ་ བྱ་ དང༌།
བག་ཆགས་བཟང་པོའི་འོག་ངས་རང་རྫོང་སློབ་འབྲིང་དུ་མུ་མཐུད་ཤེས་བྱའི་
གནས་ཀུན་ལ་འབད་བརྩོན་དང༌། ཞོར་དུ་ནད་ལ་སྨན་བཅོས་སོགས་བྱེད་རྒྱུ་
རྒྱུན་འཁྱོངས་བྱས་པར་བརྟེན་ད་ལྟ་ལུས་གཟུགས་བདེ་ཐང་དུ་གྱུར་པ་མ་ཟད་
སློབ་སྦྱོང་ཡང་འཛིན་གྲྭའི་ནང་ནས་སློབ་ཕྲུག་ལེགས་གྲས་སུ་གྱུར་ཏེ་དགེ་སློབ་
ཀུན་གྱིས་བསྔགས་བརྗོད་བྱེད་སའི་སློབ་མ་ཞིག་ཏུ་གྱུར་ཐུབ་པ་བྱུང་།
8 རྩོམ་དཔེ་དབྱེ་ཞིབ།
གཤམ་ལ་ཕྱོགས་བསྡུས་ཀྱི་མི་སྣ་ཞིབ་འབྲི་སློབ་གྲོགས་བསྟན་འཛིན་ཞེས་
པའི་ཞིབ་འབྲིའི་ཐབས་ལམ་མཚོན་པའི་རྩོམ་ཡིག་དེར་དབྱེ་ཞིབ་རགས་ཙམ་
ཞུས་ན་རྩོམ་ཡིག་དེའི་ནང་མི་སྣ་གཙོ་བོ་སློབ་གྲོགས་བསྟན་འཛིན་གྱི་མཛད་རྗེས་
དམིགས་བསལ་ཅན་དེ་ཉིད་འབུར་དུ་ཐོན་ཕྱིར་དང་པོ་མི་སྣའི་ཕྱིའི་རྣམ་པ་འདི་
འདྲ་ཞིག་ཞིབ་འབྲི་བྱས་ཡོད་པ་སྟེ།
“མགོ་བོ་མདུང་ལ་མགོ་སྐྲ་སེར་བའི་ཐོག་གདོང་པ་ཅུང་ཟད་དམར་སྨུག་
62



ཏུ་གྱུར་པའི་སྟེང་དུ་མིག་སྤུ་མངོན་གསལ་དེ་ཙམ་མེད་པའི་འོག་མིག་གཉིས་ཅུང་
ཟད་ཀོང་དུ་ཚུད་པ་དང་སྣ་གདོང་བཟང་ཞིང་རྣ་གཤོག་ཆུང་ཆུང་དུ་མངོན་པ་
སྐད་ཆ་ཤོད་སྐབས་སྐད་ཤུགས་ཆེ་ཞིང་སྣ་སྒྲ་ཅུང་ཟད་ཐོན་པ་མ་ཟད་ལུས་ཀྱི་
གྱོན་གོས་ཀྱང་སྤུས་གཙང་ཞིག་མེད་པ་”ཞེས་མི་སྣ་གཙོ་བོ་སློབ་གྲོགས་བསྟན་
འཛིན་གྱི་ཕྱིའི་གཟུགས་བརྙན་དེ་དག་ཀློག་པ་པོའི་མིག་མདུན་དུ་གསལ་ལྷམ་
མེར་འཆར་བར་བྱས་ཡོད།
གཉིས་པ་མི་སྣའི་སེམས་ཁམས་ཞིབ་འབྲི་འདི་འདྲ་ཞིག་བྱས་ཡོད་པ་སྟེ། །
“རྟག་ཏུ་ཁོང་གི་སེམས་ནང་བསམ་པ་ནི་ང་ཚོའི་འཛིན་གྲྭ་དེ་ཕུལ་བྱུང་གི་
འཛིན་གྲྭ་ཞིག་ཏུ་འགྱུར་བ་བྱེད་དགོས་ན་རང་ཉིད་གཅིག་པུས་སློབ་སྦྱོང་ཧུར་
ཐག་བྱས་པ་ཙམ་གྱིས་མི་འགྲིག་པར་དགེ་བའི་བཤེས་གཉེན་རྣམས་ལ་གཞོགས་
འདེགས་ཀྱིས་རྗེས་ལུས་ཅན་གྱི་སློབ་མ་རྣམས་ལ་ཡང་རོགས་རམ་ཧུར་ཐག་བྱས་
ནས་ཁོང་ཚོ་མཉམ་དུ་ཤེས་བྱའི་མཁའ་དབྱིངས་སུ་ཡོན་ཏན་གྱི་གཤོག་རྩལ་སྦྱོང་
བར་ཁྲིད་རྒྱུ་ནི་ཤིན་ཏུ་གལ་ཆེ་བ་ཞིག་ཡིན་སྙམ་གྱི་ཡོད་”ཅེས་བཀོད་དེ་མི་སྣ་
གཙོ་བོ་སློབ་གྲོགས་བསྟན་འཛིན་གྱི་ནང་སེམས་ཀྱི་འཁྱེར་སོ་བླ་ན་མེད་པ་དེ་
ཉིད་གསལ་པོར་མངོན་པར་བྱས་ནས་ཁོང་གིས་ག་དུས་ཡིན་ནའང་འཛིན་གྲྭ་
ཐུན་མོང་ཡར་རྒྱས་འགྲོ་རྒྱུར་ཐུགས་ཁུར་ཧ་ཅང་ཆེན་པོ་བཞེས་ཀྱི་ཡོད་པ་དེ་
གསལ་སྟོན་བྱས་ཡོད། །
གསུམ་པ་མི་སྣའི་ལུས་ཀྱི་སྦྱོར་བ་ཞིབ་འབྲི་འདི་འདྲ་ཞིག་བྱས་ཡོད་པ་སྟེ།
“ཁོང་གིས་མ་སྐུལ་དང་བླངས་ཀྱིས་སློབ་ཕྲུག་རྣམས་ལ་སྒྲིག་ལམ་ནན་
སྲུང་གིས་རང་སྦྱོང་ཧུར་ཐག་བྱེད་དགོས་པའི་སྐུལ་སློང་བྱེད་ཀྱི་ཡོད་པ་མ་ཟད་
ད་དུང་ཨང་རྩིས་རྩི་མི་ཤེས་པ་དང་རྒྱ་བོད་ཡིག་རིགས་གཉིས་ཀྱི་ཤེས་བྱའི་གོ་
དོན་མ་རྟོགས་པ་སོགས་གང་ཞིག་བྱུང་ནའང་ཁོང་གིས་སུན་སྣང་སྤུ་ཙམ་མེད་
པར་སློབ་གྲོགས་སུ་འདྲ་ཞིག་ལའང་ནན་ཏན་གྱིས་བསླབ་རྐྱང་བྱེད་ཀྱི་ཡོད་”
ཅེས་བཀོད་དེ་སློབ་གྲོགས་བསྟན་འཛིན་གྱིས་སྤྱིར་བཏང་གི་དགེ་རྒན་ཞིག་ལས་
63



ཀྱང་ལྷག་པའི་སྒོ་ནས་འཛིན་གྲྭ་ཐུན་མོང་གི་ཤེས་ཡོན་གོང་མཐོར་གཏོང་ཕྱིར་བྱ་
གཞག་བཟང་པོ་ཧུར་ཐག་ངང་བསྒྲུབས་གནང་བའི་མཛད་རྗེས་དེ་དག་འབུར་
དུ་ཐོན་པར་བྱས་ཡོད།
བཞི་པ་མི་སྣའི་བརྗོད་གཏམ་ཞིབ་འབྲི་འདི་འདྲ་ཞིག་བྱས་ཡོད་པ་སྟེ།
“སློབ་གྲོགས་ཀརྨ་ལགས་ཁྱེད་ནད་གཞིས་རྐྱེན་པས་ད་རེས་ང་ཚོ་དང་
མཉམ་དུ་སྐྱོད་ཐུབ་མེད་ཀྱང་སེམས་ཤུགས་གཏན་ནས་མ་ཆག་པར་བློ་མཐུན་
ཅའོ་ཡུས་ལུའུ་ཡིས་མི་ཡིས་ནད་གནོན་དགོས་པ་ལས། ནད་ཀྱིས་མི་གནོན་དུ་
འཇུག་མི་རུང་ཞེས་པའི་བཀའ་མོལ་དེ་ཡིད་ལ་བཅངས་ཏེ་གཅིག་ནས་སྨན་
བཅོས་གཟབ་ནན་དང་གཉིས་ནས་སྔ་རྒྱུན་བཞིན་སློབ་སྦྱོང་ཧུར་ཐག་བྱས་ཏེ་
སླད་ཕུགས་བསམ་ལྡན་པའི་སློབ་གྲྭ་ཞིག་ཏུ་བསྐྱོད་ཐུབ་རྒྱུར་འབད་བརྩོན་ལྷོད་
མེད་བྱ་དགོས་”ཞེས་པའི་བཀའ་མོལ་དེ་ལས་སློབ་གྲོགས་བསྟན་འཛིན་གྱིས་
རང་གི་སློབ་གྲོགས་རྣམས་ལ་བཅངས་པའི་བརྩེ་སེམས་ནི་ཕ་མས་བུ་ཕྲུག་ལ་
བཅངས་པའི་བརྩེ་སེམས་ལྟར་ཧ་ཅང་གཏིང་ཟབ་ཅིག་ཡིན་པའི་སྐོར་གསལ་
སྟོན་བྱས་ཡོད། གོང་གསལ་གྱི་དབྱེ་ཞིབ་དེ་དག་ལས་ང་ཚོས་མཐོང་ཐུབ་པར་
སླད་མི་སྣ་གཙོ་བརྗོད་ཀྱི་ཇི་བཞིན་བརྗོད་པའི་རྩོམ་ཡིག་འབྲི་སྐབས་མི་སྣའི་
གཟུགས་བརྙན་དང་བྱ་སྤྱོད་སོགས་འབུར་དུ་ཐོན་ཕྱིར་ཞིབ་འབྲིའི་ཐབས་ལ་
སྦྱང་པ་ལེགས་པར་བྱེད་ཐུབ་ན་རང་ཉིད་ཀྱི་འབྲི་བྱར་འགྱུར་བའི་མི་སྣ་དེ་དེ་
བས་གསོན་ཉམས་ལྡན་པ་དང་། དེ་བས་མངོན་སུམ་གསོན་རྗེན་ཞིག་ཏུ་་
འགྱུར་ཐུབ་རྒྱུ་ཡིན་པས་ང་ཚོས་ཞིབ་འབྲིའི་ཐབས་ལ་སྦྱང་པ་བྱེད་དགོས་པ་ནི་
གལ་ཤིན་ཏུ་ཆེའོ། །
7)རྩོམ་ཡིག་འབྲི་སྦྱོང་།
(1) ངའི་པཱ་ལགས། (2) ང་ཚོའི་འཛིན་གྲྭའི་ཀྲུའུ་རེན།
64



2. ཡུལ་ལྗོངས་ཞིབ་འབྲི།
ཕྱི་ངོས་འཇིག་རྟེན་གྱི་བཀོད་པའམ་རྣམ་པ་བྲིས་པ་ལ་བརྟེན་ནས་རྩོམ་པ་
པོའི་བསམ་པའི་འདུ་ཤེས་མཚོན་པར་བྱེད་པ་དེ་ལ་ཡུལ་ལྗོངས་ཞིབ་འབྲི་ཞེས་
བརྗོད། །
དེ་ཡང་ཡུལ་ལྗོངས་ཞིབ་འབྲིའི་རྩོམ་ཡིག་མང་ཆེ་བ་ཡུལ་ལྗོངས་ཀྱི་ཆེད་དུ་
ཡུལ་ལྗོངས་ཞིབ་འབྲི་བྱས་པ་ཞིག་མ་ཡིན་པར་གཙོ་བོ་རང་བྱུང་གི་བཀོད་པ་
དང༌། སྤྱི་ཚོགས་ཀྱི་ཁོར་ཡུག་དེ་དག་རྒྱབ་ལྗོངས་སུ་བྱས་ཏེ་མི་སྣ་གང་རུང་
ཞིག་གི་གནས་བབས་དང་ཐོབ་ཐང་། སྐྱིད་སྡུག་སོགས་མཚོན་པར་བྱེད་པའི་
ཐབས་ལམ་གལ་ཆེ་ཞིག་ཡིན། ཡུལ་ལྗོངས་ཞིབ་འབྲི་ལ་ཞིབ་ཕྲའི་ནང་དོན་
ཁག་འགའ་ཞིག་ཏུ་དབྱེ་རྒྱུ་ཡོད་ཀྱང་དེ་དག་མདོར་བསྡུས་ན་རང་བྱུང་ཁམས་ཀྱི་
བཀོད་པ་དང་། སྤྱི་ཚོགས་ཀྱི་ཁོར་ཡུག་གཉིས་ཡིན།
Dརང་བྱུང་ཁམས་ཀྱི་བཀོད་པ་ཞིབ་འབྲི།
དེ་ཡང་དང་པོ་རང་བྱུང་ཁམས་ཀྱི་བཀོད་པ་ཞིབ་འབྲི་བྱེད་ཚུལ་ནི་སློབ་
ཆུང་སློབ་དེབ་བཅུ་གཅིག་པའི་སློབ་ཚན་བཅུ་དྲུག་པ་བྱིས་པ་དབྲུན་དུའུ་ཞེས་
པའི་རྩོམ་ཡིག་དེའི་འགོར་རང་བྱུང་གི་བཀོད་པ་འདི་འདྲ་ཞིག་ཞིབ་འབྲི་བྱས་
ཡོད་པ་སྟེ།
དྭངས་ཤིང་སྔོ་བའི་མཁའ་དབྱིངས་སུ་དངུལ་དཀར་གྱི་མེ་ལོང་ལྟ་བུའི་ཉ་
རྒྱས་ཟླ་བ་འོད་ཟེར་ལྷམ་མེར་འཕྲོ། མཁའ་འོག་རྒྱ་མཚོའི་འགྲམ་གྱི་བྱེ་ཞིང་
ཐོག་སྔོ་ལྗང་ཤི་ཀྭ་ཡིས་ཁེངས་ཞེས་སྐབས་དེའི་བྱིས་པ་དབྲུན་དུའུ་གནས་སའི་
མཁའ་དབྱིངས་དང་རང་བྱུང་གི་བཀོད་པ་རྣམས་མི་རྣམས་ཀྱི་མིག་ལམ་དུ་་
གསལ་ལྷམ་མེར་འཆར་བར་བྱས་པ་དང་། ཡང་དམའ་འབྲིང་སློབ་དེབ་བཞི་
པའི་སློབ་ཚན་གསུམ་པ་ཙག་སྒྲ་འཚོང་མཁན་གྱི་བུ་མོ་ཆུང་ཆུང་ཞེས་པའི་འགོར་
65



རང་བྱུང་གི་བཀོད་པ་འདི་འདྲ་ཞིག་ཞིབ་འབྲི་བྱས་ཡོད་པ་སྟེ།
་ གྲང་ངར་ཤིན་ཏུ་ཆེ་བའི་ནམ་དུས་ཤིག་ལ་ཁ་བ་ལྷབ་ལྷུབ་ཏུ་འབབ་པ་
དང༌། མུན་པ་ཡང་རིམ་བཞིན་འཐིབས། དེ་ནི་ལོ་གཅིག་ཟླ་བ་བཅུ་གཉིས་
ཀྱི་མཐའ་མའི་མཚན་མོ་སྟེ་ལོ་གསར་གནམ་གང་གི་དགོང་མོ་ཡིན་ཞེས་སྐབས་
དེའི་རང་བྱུང་ཁམས་ཀྱི་བཀོད་པ་དེ་ཉིད་རྩོམ་གྱི་སྙིང་དོན་དང་འཚམ་པའི་ཞིབ་
འབྲི་ལེགས་པར་བྱས་ཏེ་ཡ་ང་བའི་བུ་མོ་ཆུང་ཆུང་དེའི་དཀའ་སྡུག་གི་འཚོ་བ་
གསལ་སྟོན་བྱ་རྒྱུར་ཐད་ཀར་ནུས་པ་ཐོན་པ་བྱས་ཡོད།
སྤྱི་ཚོགས་ཀྱི་ཁོར་ཡུག་ཞིབ་འབྲི། །
གཉིས་པ་སྤྱི་ཚོགས་ཀྱི་ཁོར་ཡུག་ཞིབ་འབྲི་ལ་མཚོན་ན་དམའ་འབྲིང་སློབ་
དེབ་བཞི་པའི་སློབ་ཚན་ཉི་ཤུ་པ་གངས་རིན་པོ་ཆེའི་འོག་གི་རླབས་པོ་ཆེའི་བྱ་
གཞག་ཅེས་པའི་ནང་སྐབས་དེའི་དགེ་རྒན་རྦ་རྒྱལ་གྱིས་སློབ་གྲྭ་ཐོག་མར་གསར་
འཛུགས་བྱེད་སའི་བར་ཀ་ཆུས་ཀྱི་སློབ་གྲྭའི་ཁོར་ཡུག་དེ་འདི་འདྲ་ཞིག་ཞིབ་འབྲི་
བྱས་ཡོད་པ་སྟེ།
བར་ཀ་ཆུས་ལ་སློབ་ཁང་ཐབས་ཆག་ཅིག་འདུག་ཀྱང་སྔར་ནས་སློབ་ཕྲུག་
བསྡུ་མ་མྱོང་། སྒོ་དང་སྒེའུ་ཁུང་ཆག་ཅིང་ས་རྡུལ་གྱིས་ཁེངས། རྣམ་པ་དེ་
སུས་མཐོང་ནའང་ཡིད་ཐང་ཆད་དགོས་པ་ཞིག་རེད། ཅེས་བཀོད་ནས་རྒན་
རྦ་རྒྱལ་མངའ་རིས་ས་ཁུལ་དུ་ཐོག་མར་འབྱོར་སྐབས་ཀྱི་ཡིད་སྐྱོ་དགོས་པའི་ཁོར་
ཡུག་དེ་དག་གསལ་མཚོན་བྱས་ཡོད། དེ་བཞིན་དམའ་འབྲིང་སློབ་དེ་་་
གཉིས་པའི་སློབ་ཚན་བཅུ་དྲུག་པ་ལྷ་ས་སྐྱིད་གླུ་ཞེས་པའི་ཚིགས་བཅད་རྩོམ་ཡིག་
དེའི་ནང་རྩོམ་པ་པོས་དེང་དུས་ལྷ་སའི་ཁོར་ཡུག་གི་འཕོ་འགྱུར་ངོ་མཚར་ཅན་
རྣམས་མངོན་སུམ་ཅན་ཞིག་ཏུ་ཞིབ་འབྲི་བྱས་ཡོད་པའི་ཁྲོད་ནས་ཚིགས་བཅད་
ཤོ་ལོ་ཀ་གཅིག་དྲངས་ན།
66 ་
，



ཧྲེང་ཧྲེང་སྤོས་ལྟར་འཁྱོག་བྲལ་ཀ་རིང་ངོས། དཀར་དཀར་ཉི་འོད་
སྐྱེངས་བྱེད་གློག་སྒྲོན་གྱིས། མུན་མུན་མཚན་ཡང་གདུགས་ཀྱི་སྣང་བ་ལྟར།
གསལ་གསལ་ཉི་འོད་གྲོང་ཁྱེར་ལྷ་ས་སྐྱིད། ཅེས་བརྗོད་ནས་དེང་སྐབས་ལྷ་
སའི་མཚན་ལྗོངས་ཀྱི་རྣམ་པ་ངོ་མཚར་ཅན་རྣམས་གསལ་ལྷམ་མེར་མངོན་པར་
བྱས་ཡོད།
ཉི ཡུལ་ལྗོངས་ཞིབ་འབྲི་བྱ་ཚུལ་གྱི་རྩོམ་དཔེ།
ཕ་ཡུལ་གྱི་འཕོ་འགྱུར། །
འཇིག་རྟེན་འཁོར་ལོ་མདུན་དུ་འཁོར་བ་ཆོས་ཉིད་དུ་གྲུབ་པ་ན་རང་ཉིད་
གང་དུ་གནས་སའི་ཡུལ་དེར་གང་ལ་དེ་འཚམ་གྱི་འཕོ་འགྱུར་ཞིག་འགྲོ་རྒྱུ་ནི་
སྨོས་མི་དགོས་ཀྱང་། ང་རང་སྐྱེ་ས་འཚར་ སའི་གནས་འདིར་འདི་ལྟ་བུའི་
གནམ་ས་བླ་འོག་འགྱུར་བ་ལྟ་བུའི་འཕོ་འགྱུར་ཞིག་བྱུང་བ་མཐོང་སྐབས་རྨ་བྱ་
དགའ་ན་བྲོ་གར་འཁྲབ་པ་བཞིན་ང་རང་ཡང་ཡུལ་མི་ཀུན་དང་འདྲ་བར་དགའ་
བའི་འབོད་སྒྲ་ཞིག་མི་གྲགས་དབང་མེད་ལགས།
དེ་ཡང་ང་ཡི་ཕ་ཡུལ་ནི་གནས་མཆོག་ལྷ་སའི་བྱང་ངོས་སུ་གནས་ཤིང་ཕ་
ཡུལ་གྱི་ཕྱིའི་ཁོར་ཡུག་ནི་ཐོན་ཁུངས་ཕུན་སུམ་ཚོགས་ལ་མཛེས་སྡུག་ངོ་མཚར་
སྟོང་ལས་འགལ་ཏེ་སྐྱེ་བོ་ཀུན་གྱི་ཡིད་ཀྱི་བརྟན་པ་དབང་མེད་དུ་འཕྲོག་པའི་
གནས་མཆོག་གཉིས་པ་ཞིག་ཏུ་གྲུབ་ཡོད་པ་ནི་ཀླུང་ ཐང་ རྒྱ་ཆེ་ཞིང་། རི་་
ཚོགས་བརྗིད་ཆགས་པ་རྩེ་མོ་དགུང་ལ་ཟུག་པ་ལྟ་བུ་དང༌། རི་བོའི་གཡས་
ངོས་རྣམས་ནི་རྫ་རི་ནགས་ཚལ་སྟུག་པོས་བརྒྱན་ཞིང༌། བདག་མེད་རི་དྭགས་
ཚོགས་རྣམས་གཞན་གྱིས་འཚེ་བ་མེད་པར་ནགས་ཚལ་སྟུག་པོའི་ཁྲོད་ཅི་དགར་
རོལ་བ་དང་། རི་བོའི་གཡོན་ངོས་རྣམས་སུ་སྔོ་ཞིང་དྭངས་བའི་གཡུ་ཡི་སྤང་
ལྗོངས་སྟེང་དུ་རོ་བཅུད་ལྡན་པའི་སེར་ཤ་དང་། མཚར་སྡུག་ལྡན་པའི་མེ་ཏོག་



སྣ་ཚོགས་ཀྱིས་བརྒྱན་པ་ལ་ནོར་འབྲི་གཡག་གི་ཁྱུ་ཚོགས་དང་། གཡང་དཀར་
ལུག་གི་ཁྱུ་ཚོགས་སོགས་ཕྱུགས་རིགས་དཀར་དམར་ཕྲ་གསུམ་རི་བོའི་སྟོད་སྨད་
ཡོངས་སུ་ཁྱབ་ཅིང་ནོར་དང་ལུག་ཁྱུའི་ཚོགས་ཀྱིས་དགའ་བའི་འབའ་སྒྲ་དག་ནི་
འཚོ་བ་གསར་པར་བསྟོད་གླུ་འབུལ་བ་དང་གཉིས་སུ་མ་མཆིས།
དེ་བཞིན་ལས་ལ་བརྩོན་ཞིང་སྙིང་སྟོབས་ཞུམ་པ་མེད་པའི་འབྲོག་པ་ཕོ་མོ་
རྒན་གཞོན་རྣམས་ཀྱང་དབུལ་བཅོས་ཕྱུག་འགྱུར་གྱི་སྲིད་ཇུས་བཟང་པོ་དང་།
ཚན་རིག་ལ་བརྟེན་ནས་འབྲོག་ལས་གཉེར་བའི་མཛད་ཕྱོགས་ཀྱི་ཁྲིད་སྟོན་འོག་
འབྲོག་ཁུལ་གྱི་རྣམ་པ་གསར་རྐྱང་ཞིག་ཏུ་འགྱུར་བ་ནི་སྔར་གྱི་སྦྲ་གུར་ཟེར་བ་
མིང་གི་ལྷག་མར་འགྱུར་ཞིང་ཁང་གསར་གྲུ་བཞིའི་ནང་དུ་ཤེལ་གླིང་དཀར་ཆ་
དོད་པ་དང་། ཉི་འོད་ནུས་པའི་གློག་སྒྲོན་ལས་འབྲོག་ཁུལ་གྱི་མཚན་མོའི་མུན་
པ་བཅོམ་ཞིང་སྔར་སོང་ལོ་ཟླའི་ནང་ཚོང་ཟོག་གཡག་ལ་བཀལ་ཏེ་བྱང་ཚོང་ལྷོ་
རུ་འདྲེན་པའི་དཀའ་སྡུག་གི་དུས་སྐབས་དེ་དག་ཡོངས་སུ་མཇུག་སྒྲིལ་ནས་སྣུམ་
འཁོར་ཆེ་ཆུང་སྣ་ཚོགས་ཀྱིས་མགྱོགས་པའི་འཁོར་ལོ་དང་། སྙན་པའི་དུང་སྒྲ་
ལ་བརྟེན་ནས་སྔར་གྱི་ཉིན་ཞག་མང་པོ་ལ་འདྲེན་པའི་ཅ་དངོས་དག་དེང་འདིར་
ཉིན་ཞག་གཅིག་ནང་དབོར་ཏེ་ཁྲོམ་རའི་དཔལ་འབྱོར་ཕྱུག་འགྱུར་ཐབས་ལམ་
གྱིས། འབྲོག་ལས་གཙོ་གཉེར་སྣ་མང་ཁེ་གཉེར་ལས། འབྲོག་པའི་ཁྱིམ་དུ་
འབྲུ་རིགས་རི་ལྟར་སྤུངས། ཤ་མར་ཐུད་གསུམ་ཐོག་ལ་གླེང་དགོས་མེད་ཅེས་
པའི་གཏམ་བཟང་ཞིག་ང་ཡི་ཕ་ཡུལ་གྱི་རི་ཟུར་ནས་རི་ཟུར་བརྒྱུད་དེ་ཕུ་ཡི་རི་
བོའི་ངོས་སུ་གྲགས་ཤིང་འདུག་གོ །
དེ་བཞིན་ཡངས་ཤིང་རྒྱ་ཆེ་བའི་མདའ་ཡི་ཞིང་ཐང་གཤིན་པོས་ཕ་ཡུལ་གྱི་
སྟོད་སྨད་བར་གསུམ་དུ་ཁྱབ་ཅིང་སྔོ་ཞིང་དྭངས་བའི་གཙང་ཆུ་དེ་ནི་ཡུལ་གྱི་
དཀྱིལ་གཞུང་དུ་གཡུ་འབྲུག་སྔོན་མོ་མཁའ་དབྱིངས་སུ་འཁྱུག་པ་བཞིན་ལྷ་སའི་
སྐྱིད་ཆུའི་ཕྱོགས་སུ་རྒྱུག་འགྲོ་བ་དང་། གཙང་པོའི་གཡས་གཡོན་དུ་ཆགས་
པའི་དུད་ཚང་དག་གི་ཐོག་བརྩེགས་གཉིས་ལྡན་གྱི་ཁང་གསར་གྲུ་བཞི་དེ་རྣམས་
68



ལོ་འདབ་རྒྱས་པའི་ལྗོན་པའི་སྟར་ཕྲེང་གིས་བརྒྱན་པ། འཚོ་བ་གསར་པའི་
ལོངས་སྤྱོད་རྫོགས་ཤིང་ཚན་རིག་ལག་རྩལ་ལ་བྱང་པའི་ཞིང་པ་ཕོ་མོ་རྣམས་ཀྱིས་
སྟོན་དཔྱིད་གཉིས་སུ་འཕྲུལ་འཁོར་ཆེ་ཆུང་སྣ་ཚོགས་བཀོལ་སྤྱོད་ཀྱིས་ས་ཞིང་
འདེབས་ལས་དང་བརྔ་བསྡུའི་ལས་ལ་བྲེལ་ཞིང་འབྲུ་རིགས་བང་མཛོད་དུ་་་
འཇུག་པ་སོགས་ཞིང་ལས་འཕྲུལ་ཆས་ཅན་དུ་འགྱུར་བའི་ངོ་མཚར་གྱི་རྣམ་པ་
བཟང་པོ་དེ་ཉིད་ང་ཡི་ཕ་ཡུལ་དུ་མངོན་འགྱུར་བྱུང་སྟེ་སྟོན་དཔྱིད་གཉིས་སུ་
འཕྲུལ་ཆས་ལ་བརྟེན་ནས་ཞིང་ལས་འཐུས་ཤོར་མེད་པའི་ཐོག་རྒྱུན་དུ་རང་རང་
གི་ཁྱད་ཡོན་ལ་གཞིགས་པའི་འཕྲུལ་འཁོར་ཆེ་ཆུང་སྣ་ཚོགས་ཀྱི་སྐྱེལ་འདྲེན་དང་།
ཨར་ལས་ཤིང་བཟོ་དང་རྡོ་བཟོ་འཚེམ་བཟོ་སོགས་དཀའ་སྤྱད་ཀྱི་བྱ་གཞག་སྣ་
ཚོགས་གཉེར་བར་བརྟེན་ཕ་ཡུལ་གྱི་ཞིང་པ་རྣམས་ཕྱུག་པོའི་རྩ་བ་ཚུགས་པའི་
བཀྲ་ཤིས་ཀྱི་གཏམ་བཟང་མཁའ་ཡི་འབྲུག་སྒྲ་ལྟར་གྲགས་བཞིན་པ་ནི། །
དེང་དུས་ཞིང་པའི་ཁུལ་དུ། ། ཁང་གསར་ཐོག་བརྩེགས་གཉིས་ལྡན། །
ཁང་གསར་དེ་ལ་སྒྲོན་པའི། ། ཤེལ་གླིང་ནམ་མཁའ་སྔོན་པོ། ། ཤེལ་གླིང་དེ་ལ་
སྒྲོན་པའི། ། ཤེལ་ཡོལ་པདྨ་དཀར་དམར། ། ཁང་པའི་ཕྱི་ཡི་ཚོན་མདངས། །
ནམ་མཁའི་འཇའ་ལས་མཚར་བ། །ཁང་པའི་ནང་གི་ཚོན་རྩི། ། རྨ་བྱའི་སྒྲོ་དང་
འཁྲུལ་སོང་། །གཟིམ་ཆུང་མདོ་སྦུག་བར་གསུམ། ། བཞུགས་གདན་བྱ་འབྲུག་
ཁ་སྤྲོད། །གསོལ་ཅོག་ནོར་བུ་དགའ་འཁྱིལ། །ཐོག་རས་རྒྱ་སེ་མེ་ཏོག ། ཤམ་
བུ་ཐིའུ་རྒྱ་སྨུག་། ཆ་སྒམ་བཀྲ་ཤིས་རྟགས་བརྒྱད། ། བརྙན་འཕྲིན་དྲང་ཅང་
གཙང་པོ། །སྙན་པོའི་གཏམ་དང་གླུ་དབྱངས། །དེ་ཡི་ནང་ནས་གྲགས་བྱུང༌། །
ཕྱི་ཡི་ཁོར་ར་ཁོར་ཡུག །ལྗོན་པའི་ཚལ་གྱིས་བརྒྱན་འདུག །ནང་གི་ཁོར་ར་
ཁོར་ཡུག་།མེ་ཏོག་སྣ་བརྒྱས་བརྒྱན་འདུག །རྒྱུན་དུ་གསོལ་ཇ་མཆོད་ན། །
བ་མོ་ཁྲ་སྐྱིད་ཡོག་རེད། ། མཆོད་ཆང་མངར་མོ་མཆོད་ན། ། བང་མཛོད་འབྲུ་
ཡིས་གང་ཡོད། །ལུས་ཀྱི་ན་བཟའ་སྤུ་ཕྲུག ། གཡང་མོའི་བལ་ལས་བླངས་
ཆོག །དེང་གི་ཞིང་པ་ཕོ་མོ། །ཕྱུག་པོའི་རྩ་བ་ཚུགས་ཏེ། ། ལུས་སེམས་སྐྱིད་
69



པའི་འབོད་སྒྲ། །སྙན་པོའི་གླུ་རུ་བླངས་ནས། །རླབས་ཆེན་གུང་ཁྲན་ཏང་ལ། །
ཐུགས་རྗེ་ཆེ་ཞེས་ཞུ་འོ། ། ཞེས་གོ་དོན་ཟབ་ལ་སྙན་འཇེབས་ལྡན་པའི་ གླུ་་་་
དབྱངས་ཤིག་ཕ་ཡུལ་གྱི་ཀླུང་ཐང་ཀུན་དུ་ཁྱབ་བཞིན་འདུག་གོ །
(4)རྩོམ་དཔེ་དབྱེ་ཞིབ།
གཤམ་ལ་ཕྱོགས་བསྡུས་ཀྱི་ཡུལ་ལྗོངས་ཞིབ་འབྲི་ཕ་ཡུལ་གྱི་འཕོ་འགྱུར་
ཞེས་པ་དེར་དབྱེ་ཞིབ་རགས་ཙམ་ཞུས་ན་རྩོམ་ཡིག་དེའི་ནང་སྒྱུར་བཅོས་སྒོ་དབྱེ་
དང་ཁྲོམ་རའི་དཔལ་འབྱོར་གྱི་སྲིད་ཇུས་བཟང་པོ་ལ་བརྟེན་ནས་ཕ་ཡུལ་གྱི་རི་
ཀླུང་གང་སར་གནམ་ས་བླ་འོག་ཏུ་འགྱུར་བ་ལྟར་གྱི་འཕོ་འགྱུར་ཕྱིན་པ་དེ་དག་
ལམ་ཐིག་ཏུ་བཟུང་སྟེ་དང་ཐོག་འབྲོག་ཁུལ་གྱི་ཕྱིའི་རང་བྱུང་ཁོར་ཡུག་གི་རྣམ་
པ་རྣམས་ཞིབ་འབྲི་བྱས་ཡོད་པ་ནི་ཀླུང་ཐང་རྒྱ་ཆེ་ཞིང་རི་ཚོགས་བརྗིད་ཆགས་
པ་རྩེ་མོ་དགུང་ལ་ཟུག་པ་ལྟ་བུ་ཞེས་པ་ནས་དགའ་བའི་འབའ་སྒྲ་དག་ནི་འཚོ་བ་
གསར་པར་གླུ་དབྱངས་ལེན་པ་དང་གཉིས་སུ་མ་མཆིས་ཞེས་པའི་བར་ཡིན་ཞིང་
ཚིག་དུམ་དེའི་ནང་འབྲོག་ཁུལ་གྱི་ངོ་མཚར་ཆེ་བའི་ཕྱིའི་བཀོད་པ་རྣམས་རི་མོའི་
གཟུགས་བརྙན་ཇི་བཞིན་གསལ་མཚོན་བྱས་པ་དང་དེ་རྗེས་ནང་སྤྱི་ཚོགས་ཀྱི་
ཁོར་ཡུག་རྣམ་པ་ཞིབ་འབྲི་འདི་ལྟར་བྱས་ཡོད་པ་ནི་འབྲོག་ཁུལ་གྱི་རྣམ་པ་
གསར་རྐྱང་དུ་འགྱུར་ཡོད་པ་ནི་སྔར་གྱི་སྦྲ་གུར་ཞེས་པ་མིང་གི་ལྷག་མར་གྱུར་
ཞིང་ཞེས་པ་ནས་འབྲོག་ཁུལ་གྱི་མཚན་མོའི་མུན་པ་བཅོམ་ཞེས་པའི་བར་ཡིན་
ཞིང་ཚིག་དུམ་དེའི་ནང་དེང་སྐབས་འབྲོག་ཁུལ་གྱི་ཕྱིའི་རྣམ་པ་གསར་པ་དེ་དག་
ཞིབ་འབྲི་ལེགས་པར་བྱས་ཏེ་ཕ་ཡུལ་གྱི་འཕོ་འགྱུར་རྣམས་མཚོན་པར་བྱས་ཡོད།
དེ་རྗེས་ཕ་ཡུལ་ཞིང་ཁུལ་གྱི་རང་བྱུང་ཁོར་ཡུག་གི་བཀོད་པ་རྣམས་ཞིབ་འབྲི་
འདི་ལྟར་བྱས་ཡོད་པ་སྟེ་ཡངས་ཤིང་རྒྱ་ཆེ་བའི་མདའ་ཡི་ཞིང་ཐང་གཤིན་པོས་
ཕ་ཡུལ་གྱི་སྟོད་སྨད་བར་གསུམ་དུ་ཁྱབ་ཅིང་ཞེས་པ་ནས་ཁང་གསར་གྲུ་བཞི་དེ་
70



རྣམས་ལྗོན་པའི་སྟར་ཕྲེང་གིས་བརྒྱན་པ་ཞེས་པའི་བར་ཡིན་ཞིང་ཚིག་དུམ་དེའི་
ནང་ཞིང་ཁུལ་གྱི་རང་བྱུང་ཁོར་ཡུག་གི་བཀོད་པ་རྣམས་ཞིབ་འབྲི་བྱས་ཡོད་པ་
དང་དེ་རྗེས་ཞིང་ཁུལ་གྱི་སྤྱི་ཚོགས་ཀྱི་ཁོར་ཡུག་རྣམ་པ་རྣམས་ཞིབ་འབྲི་འདི་
ལྟར་བྱས་ཡོད་པ་སྟེ་དེང་དུས་ཞིང་པའི་ཁུལ་དུ། ། ཁང་གསར་ ཐོག་བརྩེགས་
གཉིས་ལྡན་ཞེས་པ་ནས་ནང་གི་ཁོར་ར་ཁོར་ཡུག ། མེ་ཏོག་སྣ་བརྒྱས་བརྒྱན་
འདུག་ཅེས་པའི་བར་ཡིན་ཞིང་ཚིག་དུམ་དེའི་ནང་ཞིང་ཁུལ་གྱི་འཕོ་འགྱུར་
བཟང་པོ་རྣམས་ཞིབ་འབྲི་བྱས་ཏེ་ཕ་ཡུལ་འདི་ཉིད་འབྱོར་ཕྱུག་ལྡན་པའི་ཡུལ་
ལུང་གསར་པ་གསར་རྐྱང་ཞིག་ཏུ་གྱུར་པའི་རྣམ་པ་དེ་དག་གསལ་པོར་མངོན་
པར་བྱས་ཡོད། །
(5) རྩོམ་ཡིག་འབྲི་སྦྱོང་།
(2) གླིང་ གར་ སྤྲོ་སྐྱིད་དུ་ སྐྱོད་
(1) སློབ་གྲྭའི་རྣམ་པ་གསར་པ།
སྐབས་ཀྱི་མཐོང་ཐོས།



ལེའུ་ལྔ་པ།
རྒྱས་བཤད་དམ་ཞིབ་བརྗོད།
དང་པོ། ཞིབ་བརྗོད་ཀྱི་གོ་དོན།
ཞིབ་བརྗོད་ཅེས་པ་ནི་མི་དང་བྱ་དངོས་གང་རུང་ཞིག་གི་ཐོག་མའི་འབྱུང་
རྐྱེན་དང་། བར་གྱི་འཕེལ་རིམ། མཐའ་མའི་མཇུག་འབྲས་སོགས་འགྱུར་
ལྡོག་གི་བརྒྱུད་རིམ་གང་ཡིན་པ་རྣམས་མགོ་མཇུག་ཆ་ཚང་བའི་སྒོ་ནས་ཞིབ་པར་
བརྗོད་པ་ཞིག་ལ་ཟེར།
སྤྱིར་རྩོམ་གཞུང་ཁག་ནང་རྒྱས་བཤད་དམ་ཞིབ་བརྗོད་ལ་རྩ་བའི་ཤེས་བྱ་
ཁག་འགའ་ཞིག་ལ་དབྱེ་ནས་གསལ་འགྲེལ་ཞུས་ཡོད་ཀྱང་། འདིར་གཙོ་བོ་
ཞིབ་བརྗོད་རྩོམ་གྱི་མིང་བརྡ་དང་། མིང་བརྡ་དེ་དག་རྩོམ་འབྲིའི་ལག་ལེན་
དངོས་ནང་འཇུག་པའི་ཐབས་ཤེས་བཅས་དམིགས་བཀར་དུ་བཟུང་ནས་སློབ་
མའི་བློ་སྒོ་འབྱེད་ཐབས་བྱ་རྒྱུ་ཡིན།
གཉིས་པ། ཞིབ་བརྗོད་ཀྱི་མིང་བརྡའི་སྐོར། །
ཞིབ་བརྗོད་ལ་ཉེ་བར་མཁོ་བའི་མིང་བརྡ་གསུམ་ཡོད་པ་ནི། མིང་བརྡ་
དང་པོ། བདག་གམ་ང་། ཕྲན་ནམ་གུས་པ། ཁོ་བོའམ་ཁོ་མོ་སོགས་དང༌།
དེ་དག་སོ་སོར་གཉིས་ཚིག་དང་མང་ཚིག་སྦྱར་བས་ང་གཉིས་དང་ང་ཚོ་ཞེས་པ་
དང་། མིང་བརྡ་གཉིས་པ་ཁྱེད་དང་ཁྱེད་གཉིས་ཁྱེད་ཚོ་ཞེས་དང༌། མིང་
བརྡ་གསུམ་པ་ཁོང་དང་ཁོང་གཉིས་ཁོང་ཚོ་ཞེས་པ་ལྟར་ཡིན་ཞིང་། མིང་བརྡ་
72



དེ་རྣམས་རྩོམ་འབྲིའི་ལག་ལེན་དངོས་ནང་བཀོལ་ཚུལ་ནི་རྩོམ་ཡིག་འདི་ལྟ་བུ་
ཞིག་ལ་མིང་བརྡ་འདི་འདྲ་ཞིག་བཀོལ་དགོས་ཞེས་གཏན་འཁེལ་གྱི་སྡོམ་ཚིག་
ཅིག་འཇོག་རྒྱུ་མེད་པར་གཙོ་བོ་རྩོམ་པ་པོ་རང་ཉིད་ཀྱིས་དངོས་ཡོད་ཀྱི་བརྗོད་
གཞིར་བལྟས་ནས་མིང་བརྡ་གང་ཞིག་བཀོལ་ན་འཚམ་མིན་བསམ་གཞིགས་
ལེགས་པར་བྱས་རྗེས་གཞི་ནས་ཐག་གཅོད་དགོས། འོན་ཀྱང་རྩོམ་ཡིག་ནང་
གི་ཚབ་མཚོན་གྱི་མི་སྣ་དེ་ཉིད་ལ་རྩོམ་པ་པོའི་བློ་ཐག་ཉེ་བའམ་ཡང་ན་རྩོམ་པ་པོ་
རང་ཉིད་ཀྱི་ལུས་ཐོག་ཏུ་མྱོང་བ་ལྟ་བུའི་ཚོར་སྣང་ཞིག་སྟེར་བར་བྱེད་པ་ལ་མིང་
བརྡ་དང་པོ་སྤྱད་ན་འཚམ་པ་དང་། ཡང་རྩོམ་པ་པོས་མི་དང་བྱ་དངོས་གང་
རུང་ལ་ཡིད་སྨོན་ནམ་སུན་འབྱིན་སོགས་མཚོན་པར་བྱེད་པ་ལ་མིང་བརྡ་གསུམ་
པ་སྤྱད་ན་འཚམ་པ་སོགས་ཀྱི་ཁྱད་ཆོས་ཀྱང་ཤེས་དགོས་པ་ལགས་སོ། ། །
གསུམ་པ།
ཞིབ་བརྗོད་རྩོམ་གྱི་མིང་བརྡ་བཀོལ་ཚུལ་སྐོར།
1. མིང་བརྡ་དང་པོ་བཀོལ་ཚུལ།
མིང་བརྡ་དང་པོ་བཀོལ་ཚུལ་ལ་རྣམ་པ་མི་འདྲ་ བ་ གཉིས་ ཡོད་ པ་ སྟེ།
དང་པོ་རང་ཉིད་ཀྱི་ལོ་རྒྱུས་དང་། གནས་སྐོར་ཟིན་ཐོ་གཏོང་ཡིག་སོགས་རྩོམ་
པ་པོ་རང་ཉིད་ཁོ་ནས་མཐོང་ཐོས་མྱོང་གསུམ་དུ་གྲུབ་པའི་རིགས་རྣམས་ལ་མིང་
བརྡ་དང་པོ་བཀོལ་བ་དཔེར་ན། ངའི་ཕ་ཡུལ་ལྷ་ས་ནས་ཡིན། མིང་ལ་
བསྟན་དར་ཟེར་ཞིང༌1968ལོར་སྐྱེས། ཆུང་བྱིས་པ་ལོ་བདུན་ནས་སློབ་གྲྭ་
ཆེན་མོ་མ་ཐོན་བར་སློབ་གྲྭའི་འཚོ་བ་ལ་རོལ་ཞིང་། ད་ལྟ་གྲོང་ཁྱེར་སྲིད་
གཞུང་གཞུང་ལས་ཁང་དུ་ལས་ཀ་བྱེད་ཀྱི་ཡོད་... ལྟ་བུ་མིང་བརྡ་དང་པོ་
བཀོལ་ཏེ་རང་གི་ལོ་རྒྱུས་ཞིབ་བརྗོད་བྱེད་པ་དང་། དེ་བཞིན་ང་རང་འགྲུལ་
སྐྱེལ་སྣུམ་འཁོར་ལ་བསྡད་དེ་གངས་ཅན་མེས་པོའི་འབྱུང་གནས། སྲིད་་་་



འབྱོར་རིག་གསུམ་ཐོག་མར་དར་སའི་ཡུལ་གྲུ། ཐོན་ཁུངས་ཕུན་སུམ་ཚོགས་
པའི་གནས་མཆོག་ལྷོ་ཁ་རུ་གནས་སྐོར་དུ་སྐྱོད་སྐབས་ཞེས་ཞིབ་བརྗོད་རྩོམ་གྱི་
མིང་བརྡ་དང་པོ་བཀོལ་ཏེ་གནས་སྐོར་དུ་སྐྱོད་རིང་གི་མཐོང་ཐོས་མྱོང་གསུམ་
གང་བྱུང་བ་རྣམས་ཞིབ་བརྗོད་བྱེད་པ་དང་། གཞན་ཡང་བྱམས་བརྩེ་བཀའ་
དྲིན་ཅན་གྱི་ང་ཡི་ཕ་མ་གཉིས་ཀྱི་གཙོས་ནང་བཞུགས་ལྷན་རྒྱས་ཀྱི་ཞབས་དྲུང་
དུ། ལྟ་བུ་ཞིབ་བརྗོད་ཀྱི་མིང་བརྡ་དང་པོ་བཀོལ་ཏེ་གཏོང་ཡིག་འབྲི་བ་སོགས་
ཚང་མ་ནི་མིང་བརྡ་དེ་ཉིད་ཐད་ཀར་རྩོམ་པ་པོ་རང་ཉིད་ལ་ངོས་འཛིན་དགོས་
པ་དང་། །
གཉིས་པ་རྩོམ་པ་པོས་མི་དང་བྱ་དངོས་ཀྱི་འབྱུང་རྐྱེན་དང༌། འཕེལ་
རིམ། མཇུག་འབྲས་ལ་སོགས་པ་ཞིབ་བརྗོད་བྱེད་སྐབས་ཞིབ་བརྗོད་ཀྱི་མིང་
བརྡ་དང་པོ་བཀོལ་ཏེ་འབྲི་སྲོལ་ཡོད་ཀྱང་དེ་ནི་རྩོམ་ཡིག་ནང་བཀོད་རྒྱུའི་ཚབ་
མཚོན་རང་བཞིན་ལྡན་པའི་མི་སྣ་དེར་དེ་བས་བློ་ཐག་ཉེ་བ་དང༌། དེ་བས་
མངོན་སུམ་གསོན་རྗེན་གྱི་སྣང་བ་ཞིག་སྟེར་ཐུབ་རྒྱུའི་དོན་དུ་མིང་བརྡ་དང་པོ་
བཀོལ་བ་ལས་མིང་བརྡ་དེ་ཉིད་རྩོམ་པ་པོ་རང་ཉིད་ཡིན་པའི་ངེས་པ་མེད་པ་
དཔེར་ན་དམའ་འབྲིང་སློབ་དེབ་དྲུག་པའི་སློབ་ཚན་གསུམ་པ་ཕ་ཡུལ་ཞེས་པའི་
ནང་བདག་ཡུན་རིང་དུ་བྲལ་བའི་ཕ་ཡུལ་ལ་འབྱོར་བའི་དུས་སྣང་བ་ནི་དེ་
འདྲའི་སྐྱིད་པ་ལ་ཨང་ཞེས་བདག་ཅེས་པའི་མིང་བརྡ་དང་པོ་བཀོལ་ཏེ་ཀློག་པ་
པོ་ལ་དེ་ནི་རྩོམ་པ་པོ་རང་ཉིད་ཡིན་པའི་ཚོར་སྣང་ཞིག་སྟེར་ཡོད་ཀྱང་། དོན་
དུ་རྩོམ་པ་པོ་རང་ཉིད་གཅིག་པོ་མིན་པར་དེ་ནི་གཅེས་པའི་ཕ་ཡུལ་དང་ཡུན་
རིང་བྲལ་ནས་ནང་སར་སློབ་སྦྱོང་དུ་སྐྱོད་མཁན་བོད་རིགས་སློབ་མ་ཡོངས་ཀྱིས་
རང་གི་ཕ་ཡུལ་ལ་བཅངས་པའི་བརྩེ་སེམས་དང་བློ་ཁ་དེ་མཚོན་པར་བྱས་པ་
ཞིག་གོ །
2. མིང་བརྡ་གཉིས་པ་བཀོལ་ཚུལ།
མིང་བརྡ་གཉིས་པའི་ཞིབ་བརྗོད་བྱ་ཚུལ་ནི་ཁྱེད་དང་ཁྱེད་གཉིས་ཁྱེད་ཚོ་
74



སོགས་ཀྱི་མིང་བརྡ་ལ་བརྟེན་ནས་མི་དང་བྱ་དངོས་སོགས་ཀྱི་གནས་ཚུལ་ཞིབ་
པར་བརྗོད་པའམ་རྒྱས་པར་བཤད་པ་ཞིག་ལ་ཟེར། སྤྱིར་བཏང་རྩོམ་འབྲིའི་
གཞུང་ལུགས་སྨྲ་མཁན་མི་ཉུང་བ་ཞིག་གིས་མིང་བརྡ་གཉིས་པ་བཀོལ་ཏེ་བྲིས་
པའི་ཞིབ་བརྗོད་རྩོམ་ཡིག་མེད་ཅེས་གསུངས་ཀྱང་ཞིབ་པར་བརྟག་ན་མིང་བརྡ་
གཉིས་པ་བཀོལ་ཏེ་བྲིས་པའི་རྩོམ་ཡིག་མི་ཉུང་བ་ཞིག་སློབ་དེབ་དང་། ཚགས་
པར་དུས་དེབ་སོགས་ཀྱི་ཐོག་རྒྱུན་དུ་མཐོང་ཆོས་སུ་གྲུབ་པ་དཔེར་ན་དམའ་
འབྲིང་སློབ་དེབ་དང་པོའི་སློབ་ཚན་བཅུ་དགུ་པ་ང་ཡི་དགའ་རོགས་ཞེས་པ་དེའི་
ནང་དཔེ་དེབ་ཨང༌། དཔེ་དེབ། ཁྱེད་ནི་ང་ཡི་དགའ་རོགས་ཡིན་ལ་སྐྱོ་
རོགས་ཀྱང་ཡིན། ང་ཡི་མཐའ་དག་ཁྱེད་དང་དམ་པོར་འབྲེལ་ནས་ཡོད་ཅེས་
ཞིབ་བརྗོད་རྩོམ་གྱི་མིང་བརྡ་གཉིས་པ་བཀོལ་ཏེ་དཔེ་དེབ་ཀྱི་ཁྱད་ཡོན་དང་ནུས་
པ་དམིགས་བསལ་ཅན་རྣམས་ཞིབ་པར་བརྗོད་པ་ལྟ་བུའོ། །
3. མིང་བརྡ་གསུམ་པ་བཀོལ་ཚུལ།
མིང་བརྡ་གསུམ་པ་བཀོལ་ཏེ་ཞིབ་བརྗོད་བྱ་ཚུལ་ནི་ཁོང་དང་ཁོང་གཉིས་
ཁོང་ཚོ་ཞེས་དང་། ཡང་ན་མི་སྣ་གང་དེའི་མིང་དངོས་སུ་སྨོས་ནས་མི་དང་བྱ་
བའི་འབྱུང་རྐྱེན་དང༌། འཕེལ་རིམ་སོགས་ཞིབ་བརྗོད་བྱས་པ་ཞིག་ལ་ཟེར།
འོན་ཀྱང་མིང་བརྡ་གསུམ་པ་བཀོལ་ཏེ་བྲིས་པའི་རྩོམ་ཡིག་ཡོད་ཚད་མི་གཞན་ཁོ་
ན་ལ་ངོས་འཛིན་དགོས་པའི་ངེས་པ་མེད་པར་རྩོམ་ཡིག་འགའ་ཞིག་ནང་རྩོམ་པ་
པོས་རང་ཉིད་ཀྱི་ལོ་རྒྱུས་དང༌། མཛད་རིམ་འགའ་ཞིག་གཞན་ལ་ངོ་སྤྲོད་
དང་། ཁྱབ་བསྒྲགས་བྱེད་སྐབས་རང་ཉིད་ཀྱི་ཚབ་མཚོན་དུ་ཁོང་ཞེས་པའི་
མིང་བརྡ་གསུམ་པ་བཀོལ་ཏེ་བྲིས་པའང་ཡོང་གི་ཡོད་པས་ང་ཚོས་འབྲི་ཐབས་
དེའི་རིགས་ཀྱང་ཤེས་པ་བྱ་དགོས། གཤམ་ལ་མིང་བརྡ་གསུམ་པ་བཀོལ་ཏེ་
བྲིས་པའི་རྩོམ་ཡིག་གཉིས་མཚམས་སྦྱོར་ཞུས་ན། སློབ་ཆུང་དེབ་བཅུ་པའི་
སློབ་ཚན་བཅུ་གཅིག་པ་ཐང་སྟོང་རྒྱལ་པོ་ཞེས་པའི་ནང་དང་ཐོག་ཐང་སྟོང་རྒྱལ་



པོ་བརྩོན་འགྲུས་བཟང་པོ་ནི་ཞེས་མི་སྣ་གཙོ་བོའི་མིང་ནས་སྨོས་ཤིང་དེ་རྗེས་
ཁོང་ནི་1361ལོར་གཙང་ཁུལ་དུ་སྐུ་འཁྲུངས་ཞེས་མིང་བརྡ་གསུམ་པ་ལ་བརྟེན་
ནས་གྲུབ་ཐོབ་ཐང་སྟོང་རྒྱལ་པོས་སྐུ་ཚེ་ཧྲིལ་པོར་གཞན་ཕན་གྱི་བྱ་བཟང་ཁོ་ན་
བསྒྲུབས་པའི་མཛད་རྗེས་དེ་དག་ཞིབ་བརྗོད་བྱས་ཡོད་པ་དང་། དེ་བཞིན་
སློབ་ཆུང་དེབ་དགུ་པའི་སློབ་ཚན་དང་པོ་མཚན་མོ་རྩྭ་ཐང་བརྒལ་བ་ཞེས་པའི་
ནང་ཁོང་གིས་འཛུམ་དམུལ་དམུལ་ངང་ང་དང་དཔུང་པ་མཉམ་གཤིབ་ཀྱིས་
མདུན་ཕྱོགས་སུ་སྐྱོད་ཅེས་ཞིབ་བརྗོད་ཀྱི་མིང་བརྡ་གསུམ་པ་ལ་བརྟེན་ནས་་
གསར་བརྗེའི་དཔའ་བོ་ཞིག་གི་བླ་ན་མེད་པའི་མཛད་རྗེས་མངོན་པར་བྱས་པ་ལྟ་
བུའོ། །
བཞི་པ། ཞིབ་བརྗོད་རྩོམ་གྱི་མིང་བརྡ་བཀོལ་
ཚུལ་གྱི་རྩོམ་དཔེ།
མངོན་མེད་ཀྱི་མཛད་རྗེས།
ངས་རྣམ་ཀུན་འགྲོ་བ་མིའི་རིགས་ཀྱི་ཆེད་དུ་མཛད་བཟང་སྒྲུབ་མཁན་
དཔའ་བོ་དཔེ་བཟང་གི་མི་སྣ་ཚོའི་མཛད་རྣམ་གཟི་ཡི་ཕྲེང་བ་ལྟ་བུ་མང་པོ་ཞིག་
མཐོང་ཐོས་བྱུང་བ་ནི་ཡང་ལཱ་ལྟ་བུའི་རང་དོར་གཞན་གཅེས་ཀྱིས་མི་རབས་རྗེས་
མ་གསོ་སྐྱོང་གནང་མཁན་དགེ་བའི་བཤེས་གཉེན་རྣམ་པ་དང་། མེས་རྒྱལ་གྱི་
མཐའ་ མཚམས་ བརྟན་ པོར་ སྲུང་ མཁན་ མི་ དམངས་ བཅིངས་ འགྲོལ་ དམག
མི་དམངས་ཀྱི་ཞབས་ཞུ་བ་ཁུང་ཧྥན་སན་ལྟ་བུའི་ལས་བྱེད་པ། མི་དམངས་ཀྱི་
འཚོ་གོས་རྒྱུ་ནོར་དང་བདེ་འཇགས་སྲུང་སྐྱོབ་ཀྱི་དོན་དུ་ཉེས་ཅན་པ་དང་འཐབ་
རྩོད་གནང་མཁན་སྤྱི་བདེའི་མི་སྣ། དེ་བཞིན་དབུལ་བཅོས་ཕྱུག་འགྱུར་གྱི་
དཔེ་བཟང་པ་སོགས་མཛད་རྗེས་ཕུལ་དུ་བྱུང་བ་འཇོག་མཁན་མང་པོ་ཞིག་གི་
སྐོར་མཐོང་ཐོས་བྱུང་ཡང་ཁོང་རྣམ་པའི་མཛད་རྗེས་དེ་དག་ནི་ཀུན་གྱིས་ཁས་
76



བླངས་ཤིང་རྒྱུན་དུ་གླེང་བའི་གཏམ་ཞིག་ཏུ་འགྱུར་བ་ན་ངའི་སེམས་ནང་དེ་ཙམ་
གྱི་བག་ཆགས་གཏིང་ཟབ་ཅིག་འཇོག་མི་ཐུབ། །
འོན་ ཀྱང་ མིའི་ རིགས་ ཀྱི་ བདེ་ ཐང་ ཆེད་ དུ་ ཞོགས་ སྔ་ ལངས་ དང༌།
དགོང་ཕྱི་ཉལ་གྱིས་དུས་རྟག་ཏུ་ཁྲོམ་གཞུང་དུ་གད་ཕྱིས་གཙང་སྦྲ་བྱས་ཏེ་གཞན་
གྱིས་མཐོང་ཆུང་གང་འདྲ་ཕོག་ནའང་དེ་དག་ལ་སུན་སྣང་སྤུ་ཙམ་མེད་པར་
མངོན་མེད་ཀྱི་མཛད་རྗེས་སྐྲུན་མཁན་གད་ཕྱགས་མི་སྣ་དེ་རྣམས་ཀྱི་མཛད་རྗེས་
དེ་དག་གིས་ང་རང་ལ་སེམས་འགུལ་ཆེན་པོ་ཐེབས་བྱུང་ལ་ད་བར་ངའི་སེམས་
ནང་བཞག་པའི་བག་ཆགས་ཟབ་ཤོས་ཤིག་ཏུ་ཡང་གྱུར། །
་ དེ་ཡང་ང་རང་ཞོགས་པ་རྟག་པར་ཆུ་ཚོད་དྲུག་པའི་ཐོག་མལ་ལས་ལངས་
ཏེ་ཁ་བཀྲུ་ངོ་བཤལ་ཐོག་ཞོགས་ལྟོ་ཟས་ནས་སློབ་གྲྭར་སྐྱོད་སྐབས་ང་དང་སྒོ་ར་
གཅིག་པ་ཡིན་པའི་ཨ་ཅག་ཆོས་འཛོམས་ལགས་རང་ཉིད་ཀྱི་གད་ཕྱིས་ས་ཚིགས་
ཐོག་གད་གཙང་མར་རྒྱབ་ཟིན་ཏེ་ཕྱགས་མ་དཔུང་པར་རྒྱབ་ནས་རང་ཁྱིམ་དུ་
ལོག་ཡོང་བ་རྟག་ཏུ་མཐོང་རྒྱུ་འདུག་ལ་མཚམས་རེ་ཁོང་གིས་ང་ལ་བགད་ཙམ་
བྱས་ནས་འགྲོ་བ་དང༌། མཚམས་རེ་བུ་མོ་ཁྱེད་རང་སློབ་སྦྱོང་ཧུར་ཐག་མ་
བྱས་ན་ང་ཚོ་ནང་བཞིན་མི་ཀུན་གྱིས་མཐོང་ཆུང་བྱེད་སའི་ཁྲོམ་གཞུང་གི་གད་
ཕྱགས་པ་ཞིག་ཆགས་ཀྱི་རེད་དཱ་ཞེས་གསུང་གི་ཡོད། ཁོང་གི་བཀའ་མོལ་དེ་
དག་གིས་ངའི་སེམས་ནང་བསླབ་བྱ་ཟབ་མོ་ཞིག་ཐོབ་བྱུང་ལ་ལྷག་དོན་ང་རང་
དགོང་མོ་སློབ་གྲྭ་གྲོལ་ནས་ལོག་ཡོང་སྐབས་འགྱིག་ཤོག་དང་། ལྕགས་ཀྲིན་
ཤེལ་དམ་ཤོག་བུ་སོགས་ཀྱིས་གང་སར་གང་བའི་ཁྲོམ་གཞུང་བཙོག་པ་དེ་དག་
ཞོགས་པ་སློབ་གྲྭར་སྐྱོད་སྐབས་གད་སྙིགས་གཅིག་ཀྱང་མཐོང་རྒྱུ་མེད་ པར་་་་
གཙང་ཐིང་ངེར་གྱུར་པ་མཐོང་སྐབས་ཁོང་དང་ཁོང་འདྲ་བའི་གད་ཕྱགས་མི་སྣ་
དེ་རྣམས་ནི་མིའི་རིགས་ཀྱི་བདེ་ཐང་ཆེད་དུ་ཚ་གདུང་ཆེ་བའི་དབྱར་ཁ་དང་།
གྲང་ངར་ཆེ་བའི་དགུན་དུས་སོགས་རང་བྱུང་གི་གནོད་པ་དང་། སྤྱི་ཚོགས་ཀྱི་
མཐོང་ཆུང་གང་ལ་ཡང་ཁུམ་པ་མེད་པར་སྐུ་ལས་སྐྱོན་ཏེ་མངོན་མེད་ཀྱི་མཛད་
77



རྗེས་སྐྲུན་མཁན་མི་སྣ་ཕུལ་བྱུང་ཞིག་ཡིན་པའི་མྱོང་ཚོར་གཏིང་ཟབ་ཅིག་བྱུང་ལ་
རང་ཉིད་ནས་ཀྱང་ཁོང་ཚོའི་ཞུམ་མེད་ཀྱི་སྙིང་སྟོབས་དེ་མིག་དཔེར་འཛིན་ཏེ་
རང་དགོས་ཤེས་བྱར་འབད་བརྩོན་གྱིས་སླད་རང་ཉིད་ཀྱིས་སྦྱངས་ཟིན་པའི་
ཤེས་ཡོན་དེ་དག་མིའི་རིགས་ལ་ཕན་ཐོགས་ཆེ་བའི་བྱ་གཞག་ཐོག་ལེགས་སྐྱེས་སུ་
འབུལ་ཐུབ་པ་བྱ་རྒྱུའི་འདུན་པ་ཡང་འགོག་མེད་དུ་འཆར་བྱུང་།
ལྔ་པ།
རྩོམ་དཔེ་དབྱེ་ཞིབ།
གཤམ་ལ་མངོན་མེད་ཀྱི་མཛད་རྗེས་ཞེས་པའི་རྩོམ་དཔེ་དེར་དབྱེ་ཞིབ་
རགས་ཙམ་ཞུས་ན། རྩོམ་ཡིག་དེ་ནི་ཞིབ་བརྗོད་ཀྱི་མིང་བརྡ་དང་པོ་དང་
གསུམ་པ་གཉིས་བཀོལ་ཏེ་བྲིས་པ་གང་ཞིག་ལ་གཙོ་བོ་མིང་བརྡ་དང་པོ་ལ་་
བརྟེན་ནས་རང་ཉིད་ཀྱི་མིག་མཐོང་ལག་ཟིན་དུ་འགྱུར་བའི་གད་ཕྱགས་མི་སྣའི་
མངོན་མེད་ཀྱི་མཛད་ བཟང་ དེ་ དག་ ཀློག་ པ་ པོའི་ སྤྱན་ ངར་ བཤམས་ ཤིང་།
མིའི་རིགས་འཚོ་གནས་བྱེད་པའི་བྱ་གཞག་ནང་ལས་རིགས་གང་འདྲ་ཞིག་ཡིན་
ཡང་དེ་མིའི་རིགས་ལ་ཕན་ཐོགས་ཡོད་པའི་བྱ་བཟང་སྒྲུབ་མཁན་ཞིག་ཡིན་ཕྱིན་
ཚང་ མར་ གཅིག་ མཚུངས་ ཀྱི་ ལྟ་ སྟངས་འཛིན་ ཏེ་ ཕན་ཚུན་ རྩི་འཇོག་ དང་།
ཕན་ཚུན་རོགས་རམ་གྱིས་ཐུན་མོང་ཐོག་མེས་རྒྱལ་དང་མི་དམངས་ལ་ཞབས་
འདེགས་ཞུ་བའི་བྱ་གཞག་ནང་ཞུགས་དགོས་པའི་སྐུལ་ལྕག་དང༌། འདུན་པ་
མཚོན་པར་བྱས་ཡོད་པ་མ་ཟད། རང་ཉིད་ཀྱི་ཕུགས་བསམ་མངོན་འགྱུར་གྱི་
ཆེད་དུ་ཆུང་བྱིས་པའི་དུས་ནས་ཤེས་བྱའི་གནས་ལ་འབད་བརྩོན་གྱིས་ཡར་རྒྱས་
བརྩོན་ལེན་མ་བྱས་ཚེ་སླད་རང་ཉིད་ལ་ཀུན་གྱིས་མཐོང་ཆུང་བྱེད་ས་ཞིག་ཏུ་
འགྱུར་རྒྱུ་ཡིན་པའི་གནས་ལུགས་དེ་ཡང་ལྡོག་ཕྱོགས་ནས་མཚོན་པར་བྱས་ཡོད།



དྲུག་པ།
རྩོམ་ཡིག་འབྲི་སྦྱོང་།
ལྷད་མེད་དྭངས་གཙང་གི་བརྩེ་སེམས།
གོང་གསལ་གྱི་ཁ་བྱང་དེར་གཞི་བྱས་ཏེ་ཕ་མའམ་དགེ་རྒན་སློབ་གྲོགས་
སོགས་མི་སྣ་གང་རུང་ཞིག་གིས་རང་ཉིད་ལ་བཅངས་པའི་ ལྷད་མེད་དྭངས་་
གཙང་གི་བརྩེ་སེམས་བརྗོད་གཞིར་བྱས་ཏེ་ཞིབ་བརྗོད་རྩོམ་གྱི་ཁྱད་ཆོས་མངོན་
པའི་རྩོམ་ཡིག་ཡིག་འབྲུ་སུམ་བརྒྱ་ཡན་བྱས་པ་ཞིག་འབྲི་དགོས།
19



ལེའུ་དྲུག་པ། གསལ་བཤད་རྩོམ་ཡིག
དང་པོ།
གསལ་བཤད་རྩོམ་ཡིག་གི་གོ་དོན།
གསལ་ བཤད་ རྩོམ་ ཡིག་ ཅེས་ པ་ ནི་ ཕྱི་ ཡུལ་ བྱ་ དངོས་ ཀྱི་ ངོ༌ བོ་ དང་།
གཟུགས་དབྱིབས། རྣམ་པ། གྲུབ་ཚུལ། བྱེད་ནུས། འབྲེལ་བ་སོགས་
དོན་དངོས་ཡུལ་ལ་ཇི་ལྟར་ཡོད་པ་རྣམས་སྒྲོ་སྐུར་སྤངས་ཏེ་ངོ་སྤྲོད་དང་མཚམས་
སྦྱོར་བྱེད་པའི་རྩོམ་རིག་ཞིག་ལ་ཟེར།
གཉིས་པ། གསལ་བཤད་རྩོམ་ཡིག་གི་ཁྱད་ཆོས།
གསལ་བཤད་རྩོམ་ཡིག་ལ་ནང་དོན་དང་འབྲི་སྟངས་གཉིས་ཀའི་ཆ་ནས་
ཁྱད་ཆོས་མི་འདྲ་བ་འགའ་ཞིག་དབྱེ་རྒྱུ་ཡོད་ཀྱང་དེ་དག་མདོར་བསྡུས་ན་ནང་
དོན་གྱི་ཆ་ནས་ཤེས་བྱའི་རང་བཞིན་དང་། ཚན་རིག་གི་རང་བཞིན། དོན་
དངོས་ཀྱི་རང་བཞིན་ཤུགས་ཆེ་ལྡན་དགོས་པ་དང༌། འབྲི་སྟངས་ཀྱི་ཆ་ནས་
གསལ་བཤད་ཀྱི་རང་བཞིན་ཁྱད་དུ་ཐོན་དགོས། །
དེ་ཡང་དང་པོ་ནང་དོན་གྱི་ཆ་ནས་ཤེས་བྱའི་རང་བཞིན་ལྡན་དགོས་ཞེས་
པ་ནི་སྔར་མི་ཤེས་པའི་ཤེས་བྱ་ཞིག་གསལ་བཤད་རྩོམ་ཡིག་གི་ནུས་པ་ལ་བརྟེན་
ནས་གསར་དུ་ཤེས་རྟོགས་ཐུབ་པ་ཞིག་དགོས་པ་དང་། ཚན་རིག་གི་རང་
བཞིན་ལྡན་དགོས་ཞེས་པ་ནི་སྔར་མ་ཤེས་ཤིང་གསར་དུ་ཤེས་པའི་ཤེས་བྱ་དེ་
དག་ཚན་རིག་དང་མཐུན་ཞིང་ཚན་རིག་ཚོད་ལྟའི་གྲུབ་འབྲས་ལས་ཁས་བླངས་
80



ཟིན་པའི་བྱ་དངོས་ཤིག་ཡིན་དགོས་པ་དང་། དེ་བཞིན་དོན་དངོས་ཀྱི་རང་
བཞིན་ལྡན་དགོས་ཞེས་པ་ནི་སྔར་མ་ཤེས་ཤིང་གསར་དུ་ཤེས་པའི་ཤེས་བྱ་དེ་
ཉིད་དོན་དངོས་མིའི་རིགས་ཀྱི་འཚོ་བའི་ཁྲོད་གནས་ཤིང་ཀུན་གྱིས་མཐོང་ཆོས་
སུ་གྲུབ་པའི་བྱ་དངོས་འབའ་ཞིག་ཡིན་དགོས།
་དེ་ཡང་དཔེར་ན་《བཀའ་ཐང་སྡེ་ལྔའི་》ཤོག་གྲངས་98པའི་ནང་ནམ་
མཁའི་སྤྲིན་པ་དང་། གློག འབྲུག་སྒྲ། ཐོག་སོགས་རྒྱུན་མཐོང་གི་དངོས་
པོ་དེ་དག་ཇི་ལྟར་བྱུང་བའི་སྐོར་ལ་གསལ་འགྲེལ་འདི་འདྲ་ཞིག་གནང་ཡོད་པ་
ནི། །
མཚོ་ཡི་རླངས་ལས་མཁའ་ལ་སྤྲིན་ཆེན་ཆགས། །འབྱུང་བ་ཚ་གྲང་ཕྲད་
པས་གློག་ཏུ་འཁྱུག ། དེ་གཉིས་འཐབ་པས་མཁའ་ལ་འབྲུག་སྒྲ་གྲགས། །དྲག་
ཅིང་ངར་ན་བར་ནས་ཐོག་ཏུ་འབབ། ། དཔེར་ན་མེ་ལྕགས་རྡོ་ལ་བརྡབས་པ་
བཞིན། །བར་ནས་མེ་དང་རིན་ཆེན་འོད་ཟེར་འཕྲོ། ། ཞེས་ཚིག་དུམ་འདི་ལྟ་
བུར་མཚོན་ན་གསལ་བཤད་རྩོམ་ཡིག་གི་ཁྱད་ཆོས་གསུམ་པོ་དེ་དག་ལེགས་པར་
མངོན་ཐུབ་པ་སྟེ། དང་པོ། ཤེས་བྱའི་རང་བཞིན་ལྡན་པ་ནི་སྔར་མི་རྣམས་
ཀྱིས་ནམ་མཁའི་སྤྲིན་པ་དང༌། གློག འབྲུག་སྒྲ། ཐོག་སོགས་ཇི་ལྟར་བྱུང་
བ་གསལ་པོར་མི་ཤེས་པའམ་ཡང་ན་འཁྲུལ་ཤེས་སུ་གྱུར་བ་དེ་དག་བརྗོད་དོན་
འདིའི་ནུས་པ་ལ་བརྟེན་ནས་དངོས་པོ་དེ་དག་ཇི་ལྟར་བྱུང་བ་གསལ་ཤེས་ཐུབ་
རྒྱུ་ཡིན་པ་དང༌། གཉིས་པ། ཚན་རིག་གི་རང་བཞིན་ལྡན་པ་ནི་སློབ་དཔོན་
པདྨས་ནམ་མཁའི་སྤྲིན་པ་སོགས་ཇི་ལྟར་བྱུང་བའི་གནས་ལུགས་འདི་དག་དེང་
སྐབས་ཚན་རིག་པ་རྣམས་ཀྱིས་བརྟག་དཔྱད་ཀྱི་འབྲས་བུ་ལས་བདེན་དོན་དུ་
གྲུབ་ཟིན་པ་ཡོངས་གྲགས་ཡིན་པ་དང་། གསུམ་པ། དོན་དངོས་ཀྱི་རང་
བཞིན་ལྡན་པ་ནི་ནམ་མཁའི་སྤྲིན་དང་གློག འབྲུག་སྒྲ། ཐོག་སོགས་དོན་
དངོས་ཀྱི་འཚོ་བའི་ཁྲོད་དུ་གནས་ཤིང་རྒྱུན་མཐོང་གི་དངོས་པོ་ཞིག་ཏུ་གྱུར་ཟིན་
པའོ། །
..



དེ་ལྟར་ང་ཚོ་སློབ་མ་རྣམས་ཀྱིས་གསལ་བཤད་རྩོམ་ཡིག་འབྲི་སྐབས་གོང་
གསལ་གྱི་ཁྱད་ཆོས་གསུམ་པོ་དེ་དག་གཙོ་གནད་དུ་བཟུང་ནས་གསལ་བཤད་
བྱེད་ཐུབ་ན་རང་ཉིད་ཀྱི་འབྲི་བྱར་འགྱུར་བའི་གསལ་བཤད་རྩོམ་ཡིག་དེ་ཉིད་
གནད་དུ་སྨིན་པ་ཞིག་ཡོང་རྒྱུར་ཐེ་ཚོམ་མི་དགོས་སོ། །
གཉིས་པ་འབྲི་སྟངས་ཀྱི་ཆ་ནས་གསལ་བཤད་ཀྱི་རང་བཞིན་ཁྱད་དུ་ཐོན་
དགོས་ཞེས་པ་ནི་གསལ་བཤད་རྩོམ་ཡིག་འབྲི་བའི་དམིགས་ཡུལ་ནི་དོན་དངོས་
དང་བདེན་དོན་གྱི་ཚན་རིག་ལྟ་བ་ལ་བརྟེན་ནས་མི་རྣམས་ལ་བྱ་དངོས་གང་
རུང་ཞིག་གི་ངོ་བོ་དང་། གཟུགས་དབྱིབས། ཕན་ནུས། འབྲེལ་བ་སོགས་
གསལ་བཤད་ཁ་གསལ་གོ་བདེ་ཞིག་ཡོང་བ་བྱ་རྒྱུ་དེ་ཡིན་པས་ཇི་བཞིན་བརྗོད་
པའི་རྩོམ་ཡིག་ལྟར་སྣང་བརྙན་ལ་བརྟེན་ནས་ཀློག་པ་པོའི་ཡིད་འགུག་པ་དང༌།
དགག་སྒྲུབ་ཀྱི་རྩོམ་ཡིག་ལྟར་གཏན་ཚིགས་ཀྱི་ལམ་ནས་རྩོམ་པ་པོའི་ལྟ་བ་དང་
འདོད་ཚུལ་བརྗོད་པ་ཞིག་གཏན་ནས་མ་ཡིན་པར་རྩོམ་པ་པོའི་ལྟ་བའི་འཐེན་
འཁྱེར་མ་འདྲེས་ཤིང་སྒྲོ་བཏགས་དང༌། སྐུར་འདེབས་ སོགས་ཀྱི་སྣང་ཚུལ་
གང་ཡང་མེད་པར་ཚིག་འབྲུ་མདོར་བསྡུས་ཤིང་བརྗོད་དོན་ཁ་གསལ་བའི་སྒོ་
ནས་བྱ་དངོས་གང་རུང་ངོ་སྤྲོད་དང་གསལ་བཤད་བྱ་རྒྱུ་དེ་ཡིན།
གསུམ་པ། གསལ་བཤད་རྩོམ་ཡིག་འབྲི་བའི་ཐབས་ལམ།
གསལ་ བཤད་ རྩོམ་ ཡིག་འབྲི་ བའི་ ཐབས་ ལམ་ལ་ དྲི་ བ་ དྲི་ལན་ དང་།
མཚན་ཉིད་འཇོག་པ། དཔེ་བཀོད་པ་སོགས་རྣམ་གྲངས་མང་པོ་ཞིག་ཡོད་
ནའང་དེ་དག་སློབ་གཞིའི་ནང་དོན་དུ་གསལ་བས་བསྐྱར་བཤད་བྱེད་མི་དགོས་
པར་འདིར་གཙོ་བོ་བརྗོད་གཞི་གཅིག་གི་ལམ་ནས་དཔེར་བརྗོད་བཀོད་དེ་་་
དངོས་ཡོད་འཚོ་བ་ལ་སྒྱུ་རྩལ་ཉམས་འགྱུར་གྱི་ལས་སྣོན་བྱས་པའི་རིག་རྩལ་རྩོམ་
ཡིག་དང་བྱ་དངོས་ཀྱི་རང་བཞིན་དྲང་པོར་བརྗོད་པའི་གསལ་བཤད་རྩོམ་ཡིག་
82



གཉིས་ཀྱི་ཁྱད་པར་གསལ་བར་བསྟན་ནས་གསལ་བཤད་རྩོམ་ཡིག་འབྲི་བའི་
ཐབས་ལམ་གལ་ཆེ་ཞིག་གསལ་སྟོན་བྱ་རྒྱུ་ཡིན།
ཡིད་དབང་འཕྲོག་པའི་སློབ་གྲྭ།
(དོན་བརྗོད་ལྷུག་རྩོམ།)
ས་གཞི་པདྨའི་ཐང་དུ་ཨིནྡྲ་ནཱི་ལའི་ཁ་དོག་གི་མཛེས་ཞལ་རབ་ཏུ་ངོམ་ཞིང་
དཀར་དམར་ཁྲ་གསུམ་གྱི་རང་བྱུང་མེ་ཏོག་དེ་དག་གིས་མཛེས་ལྡན་ལྷ་མོའི་ཞལ་
ལ་སྒེག་རྫས་གསར་པ་ཞིག་བྱུག་པ་བཞིན་སྔར་བས་བཀྲག་མདངས་དང་མཛེས་
སྡུག་ངོམ་པར་བྱེད་ལ། ཚང་ཚིང་ལྗོན་པའི་སྟར་ཕྲེང་གི་དབུས་ནས་བྱིའུ་ཆུང་
འཇོལ་མོས་སྙན་གླུ་ལྷང་ལྷང་དུ་སྒྲོག་པའི་ལྡུམ་ར་དེ་ནི་ང་ཚོའི་སློབ་གྲྭའི་ཁོར་ར་
ཁོར་ཡུག་གི་རྣམ་པ་ངོ་མཚར་ཅན་དེ་དག་ལགས་སོ། །དེ་ལྟར་ཕྱི་ཡི་ཁོར་ཡུག་
རབ་མཛེས་བལྟ་བས་མི་ངོམས་པ་དེ་ཡི་དབུས་སུ་བརྗིད་ཆགས་ཡིད་དུ་འོང་ཞིང་
དངུལ་འོད་ལྷམ་ལྷམ་དུ་འཕྲོ་བའི་ཐོག་བརྩེགས་བཞི་ལྡན་གྱི་ཁང་ཆེན་མཚར་དུ་
དངར་བ་དེ་དག་ནི་ལྷ་ཡི་བཟོ་པོའི་འཕྲུལ་རྩལ་ལས་ཐོན་པའི་ཕོ་བྲང་བཀྲག་
མདངས་དང་ལྡན་པ་ཞིག་སྟེ་ང་ཅག་བློ་གསར་གཞོན་ནུ་རྣམས་ཀྱིས་ཤེས་རིག་གི་
རྒྱ་མཚོའི་དབུས་ནས་ཡོན་ཏན་གྱི་ནོར་བུ་ལེན་སའི་སློབ་ཁྲིད་ཀྱི་ཁང་ཆེན་དེ་
དག་ཡིན་ནོ། །སློབ་ཁྲིད་ཁང་ཆེན་གྱི་སློབ་ཁང་རེ་རེའི་ནང་དུ་སུམ་རྩེན་ཡུལ་
ནས་བླངས་པའི་དར་དཀར་ཡུག་གཅིག་གཅལ་པ་ལྟ་བུའི་དཀར་ཆ་དོད་པ་དང་།
མཚན་མོའི་གློག་སྒྲོན་དེ་དག་ནི་ལྷ་ཆེན་དབང་ཕྱུག་ཆེན་པོའི་སྤྱི་གཙུག་གི་རྒྱུན་
ཆ་དེ་ཉིད་རྗེ་བཙུན་འཇམ་དབྱངས་ཆེན་པོས་ང་ཅག་ཁ་བའི་བུ་ཕྲུག་རྣམས་ཀྱི་
ཤེས་རིག་གི་སྒོ་རྒྱ་ཡངས་པོར་འབྱེད་པའི་རོགས་ཟླ་རུ་རིན་གྱིས་ཉོས་ནས་སློབ་
ཁང་རེ་རེ་ལ་ལེགས་སྐྱེས་སུ་ཕུལ་བ་ལྟ་བུའི་དཀར་གསལ་ཡིད་དུ་འོང་བ་སོགས་
ཕྱི་ཡི་བཀོད་པ་དང་ནང་གི་སྒྲིག་ཆས་གང་ནས་བལྟས་ཀྱང་མཛེས་པའི་ཉམས་
འགྱུར་ལྷ་ཡི་སྐྱེད་ཚལ་ལ་འགྲན་པར་ནུས་པའི་པདྨ་དཀར་པོའི་ལྡུམ་ར་དང་།
83



བརྗིད་ཆགས་སྲ་ཞིང་བརྟན་པ་རི་བོ་བརྩེགས་པ་ལྟ་བུས་ཀུན་ཡིད་བརྟན་པ་
དབང་མེད་དུ་འཕྲོག་པར་བྱེད་པ་དེ་ནི་ང་ཚོའི་ཕ་ཡུལ་དུ་ཆགས་པའི་གངས་
ལྗོངས་ཀྱི་སློབ་འབྲིང་ཆེ་ཤོས་དེ་ཡིན་ནོ། ། །
ཞེས་བརྗོད་གཞི་སློབ་འབྲིང་གི་ཕྱིའི་ཁོར་ཡུག་དང་ནང་གི་སྒྲིག་བཀོད་ལ་
གཟུགས་བརྙན་རང་བཞིན་དང་། དངོས་ཡོད་ཀྱི་འཚོ་བ་ལས་འགལ་བའི་སྒོ་
བཏགས། དེ་བཞིན་སྙན་འཇེབས་ཡིད་དབང་འཕྲོག་པའི་ཚིག་སྦྱོར་སོགས་ལ་
བརྟེན་ནས་རྩོམ་པ་པོའི་བསམ་པའི་བརྩེ་དུང་དང་ཉམས་འགྱུར་མངོན་པར་
བྱས་པ་ཞིག་ཡིན།
ང་ཚོའི་སློབ་གྲྭ།
ང་ཚོའི་སློབ་གྲྭ་ནི་རྫོང་གྲོང་རྡལ་གྱི་གཞོགས་གཡོན་ངོས་སུ་གནས་ཤིང་
སློབ་གྲྭའི་ཁོར་ཡུག་རྒྱ་ཆེ་ལ་ངོས་གཙང་བ་མ་ཟད་ཕྱོགས་བཞི་མཚམས་བརྒྱད་དུ་
ལྗོན་པའི་སྟར་ཕྲེང་གིས་བརྒྱན་ཞིང་དེའི་གཡས་གཡོན་དུ་སྔོ་ལྗང་རྩྭ་ཡིས་གང་
བའི་སྤང་ལྗོངས་སྟེང་དུ་རང་བྱུང་མེ་ཏོག་རབ་ཏུ་བཞད་པས་ཕྱི་ཡི་ཁོར་ཡུག་
མཛེས་པ་དང་། དེ་བཞིན་གསར་དུ་བརྒྱབ་པའི་ཐོག་བརྩེགས་བཞི་ཅན་གྱི་
སློབ་ཁྲིད་ ཁང་ཆེན་དེ་དག་ནི་ཡངས་ཤིང་རྒྱ་ཆེ་བའི་སློབ་གྲྭའི་ཁོར་ཡུག་གི་་
དབུས་སུ་འགྱིངས་ངེར་གནས་ཤིང་སློབ་ཁྲིད་ཁང་ཆེན་དེའི་ནང་ སློབ་ཁང་་་
དཀར་ཆ་དོད་ལ་ཆེ་ཆུང་འཚམ་པ་དང་། སྒོ་དང་སྒེའུ་ཁུང་སྤུས་ཚད་ལེགས་
ལ་བཟོ་བཀོད་མཛེས་པ། གཞུང་དོན་ཁང་དང༌། ཚོད་ལྟ་ཁང་། དཔེ་
མཛོད་ཁང་། གླུ་གཞས་ཟློས་གར་ཁང་། ཐུན་མོང་སློབ་ཁྲིད་ཁང་སོགས་
འཆར་བཀོད་ལེགས་ལ་སྒྲིག་ཆས་འཐུས་སྒོ་ཚང་བ་སོགས་ཕྱི་ཡི་ཁོར་ཡུག་དང་
ནང་གི་སྒྲིག་བཀོད་གང་ནས་བལྟས་ཀྱང་དེང་རབས་སྔོན་ཐོན་གྱི་སློབ་གྲྭའི་ཁྱད་
ཆོས་ཚང་བའི་གངས་ལྗོངས་ཀྱི་སློབ་འབྲིང་ཆེ་ཤོས་དེ་ཆགས་ཡོད།
ཅེས་སློབ་གྲྭའི་ཕྱིའི་ཁོར་ཡུག་དང་ནང་གི་སྒྲིག་བཀོད་དག་དོན་དངོས་
84



ཡུལ་ལ་ཇི་ལྟར་ཡོད་པ་རྣམས་སྒྲོ་སྐུར་དང་ཚིག་རྒྱན་སོགས་གང་གིས་ཡང་མ་
བཅིངས་པར་རང་བཞིན་དྲང་པོའི་ལམ་ནས་གསལ་བཤད་དང་ངོ་སྤྲོད་བྱས་པ་
ཞིག་ཡིན་པས་ང་ཚོས་རྩོམ་ཐུང་དེ་ལས་གསལ་བཤད་རྩོམ་གྱི་ངོ་བོ་དང་ཁྱད་
ཆོས་དམིགས་བསལ་ཅན་དག་གང་ལེགས་རྟོགས་པར་ནུས་སོ། །
དེ་ལྟར་གོང་གསལ་གྱི་ཡིད་དབང་འཕྲོག་པའི་སློབ་གྲྭ་ཞེས་དོན་དངོས་
ཡུལ་ལ་སྒྱུ་རྩལ་ཉམས་འགྱུར་གྱི་ལས་སྣོན་བྱས་པའི་རིག་རྩལ་རྩོམ་ཡིག་དང་།
ང་ཚོའི་སློབ་གྲྭ་ཞེས་སློབ་གྲྭའི་ཕྱི་ནང་ཁོར་ཡུག་གི་བཀོད་པ་ཡུལ་ལ་ཇི་ལྟར་ཡོད་
པ་རྣམས་རང་བཞིན་དྲང་པོའི་ལམ་ནས་ངོ་སྤྲོད་བྱེད་པའི་གསལ་བཤད་རྩོམ་
ཡིག་དེ་གཉིས་ལ་བརྗོད་གཞི་གཅིག་ཏུ་ངེས་ཀྱང་རྣམ་པ་མཚོན་ཐབས་ཀྱི་ཐད་
ཁྱད་པར་ཆེན་པོ་བྱུང་བ་སྟེ་དང་པོ་ཡིད་དབང་འཕྲོག་པའི་སློབ་གྲྭ་ཞེས་པ་ནི་
བུད་མེད་མཛེས་མ་ཞིག་ལ་རང་བཞིན་དུ་གྲུབ་པའི་ཕྱིའི་མཛེས་ཆོས་དང་ནང་གི་
ཐུགས་རྒྱུད་བཟང་པོ་དེ་དག་གི་སྟེང་དུ་གསེར་དངུལ་གཡུ་བྱུར་དང་གོས་རྒྱན་
སྤུས་གཙང་སོགས་ཀྱི་གཟབ་མཆོར་ལེགས་པར་སྤྲས་ཏེ་བརྒྱ་སྡེ་ཁྲོམ་གྱི་དབུས་སུ་
ངོམ་པར་བྱེད་པ་ལ་དེར་གཟིགས་པ་པོ་རྣམས་ཀྱིས་ཆགས་སྡང་གི་རྣམ་འགྱུར་
གསལ་བར་མངོན་པ་ལྟ་བུ་ཞིག་དང༌།
གཉིས་པ་ང་ཚོའི་སློབ་གྲྭ་ཞེས་པ་ནི་གོང་གསལ་གྱི་བུད་མེད་དེར་རྒྱན་དང་
གཟབ་མཆོར་གང་ཡང་མ་ སྤྲས་པར་དེའི་ལུས་ སྟེང་གི་མགོ་དང་། གདོང༌།
རྐང་ལག་སོགས་ཡུལ་ལ་ཇི་ལྟར་ཡོད་པའི་ཁྱད་ཆོས་རྣམས་དྲང་ཐིག་ཏུ་བཟུང་
ནས་མི་རྣམས་ལ་ངོ་སྤྲོད་དང་གསལ་བཤད་བྱེད་པ་ལྟ་བུ་ཞིག་ཡིན་པས་ང་ཚོས་
དཔེ་གཞི་དེ་གཉིས་ཀྱི་ཁྱད་ཆོས་མི་འདྲ་བ་ལ་དབྱེ་ཞིབ་ཀྱིས་གསལ་བཤད་རྩོམ་
ཡིག་འབྲི་བའི་ཐབས་རྩལ་ཁོང་དུ་ཆུད་པ་བྱ་དགོས། །
བཞི་པ།
གསལ་བཤད་རྩོམ་གྱི་རྣམ་གྲངས།
གསལ་བཤད་རྩོམ་གྱི་རྣམ་གྲངས་དབྱེ་ཚུལ་ལ་རིགས་མི་འདྲ་བ་འགའ་



ཞིག་ ཡོད་པ་ལས་ད་ལན་སློབ་མ་རྣམས་ཀྱིས་ཤེས་རྟོགས་སླ་བའི་ཕྱིར་《 རྩོམ་
སྟངས་རིག་པའི་སྒོ་འབྱེད་》ལྟར་དབྱེ་བ་ལ། སྤྱི་ཚོགས་ཀྱི་རྣམ་པ་ངོ༌སྤྲོད།
རང་བྱུང་ཡུལ་ལྗོངས་ངོ་སྤྲོད། ཐོན་རྫས་ངོ་སྤྲོད། བྱ་དངོས་འཕེལ་རྒྱས་ངོ་
སྤྲོད། བྱ་དངོས་ཕན་ནུས་ངོ་སྤྲོད། གཞུང་ལུགས་གསལ་བཤད་ཀྱི་ངོ་སྤྲོད།
ཚན་རིག་ལག་རྩལ་ངོ་སྤྲོད། འཇིག་རྟེན་ཆགས་རིམ་ངོ་སྤྲོད་སོགས་རྣམ་པ་
བརྒྱད་ཙམ་ལ་དབྱེ་རྒྱུ་ཡོད། །
ལྔ་པ།
གསལ་བཤད་རྩོམ་གྱི་རྩོམ་དཔེ་དང་དབྱེ་ཞིབ།
1. རྩོམ་དཔེ་དང་པོ། རང་བྱུང་ཡུལ་ལྗོངས་ངོ་སྤྲོད།
དེ་ཡང་རང་བྱུང་ཡུལ་ལྗོངས་ངོ་སྤྲོད་ཀྱི་ཁོངས་སུ་རི་བོ་དང་གཙང་པོ།
མཚོ་དང་མཚེའུ། ནགས་ཚལ་དང་ལྗོན་པ། སྨན་སྣ་དང་གཏེར་ཁ། རྩྭ་
དང་ཤིང་སྣ། རྩི་ཏོག་དང་ཤིང་ཏོག མེ་ཏོག་དང་འབྲས་བུ་སོགས་འདུས་
ཡོད།
སྒྲོལ་མ་མེ་ཏོག
སྒྲོལ་མ་མེ་ཏོག་ནི་བོད་ཀྱི་ས་ཁུལ་མང་ཆེ་བར་འདེབས་ཤིང་ཀུན་གྱིས་
དགའ་པོ་བྱེད་པའི་མེ་ཏོག་ཅིག་ཡིན། མེ་ཏོག་དེ་མེ་ཏོག་ཁོག་མའི་ནང་བཏབ་
ནས་གསོ་སྐྱོང་ལེགས་པར་བྱས་ན་དུས་བཞིར་ལོ་འདབ་རྒྱས་ཏེ་མེ་ཏོག་བཞད་པ་
དང་དྲི་ཞིམ་ཕྱོགས་བཞིར་འཐུལ་བའི་མེ་ཏོག་ཅིག་ཡིན། མེ་ཏོག་དེར་ཁ་དོག་
གཙོ་བོ་རིགས་གསུམ་ལས་གྲུབ་པ་སྟེ། སྒྲོལ་མ་དམར་པོ་དང༌། དཀར་པོ།
སེར་པོ་བཅས་ཡིན། སྒྲོལ་མ་དཀར་དམར་གཉིས་ནི་ཞལ་ཁ་ཕྱེ་སྐབས་མེ་ཏོག་
གི་ཁ་དོག་དཀར་དམར་གྱི་ཁྱད་པར་ཙམ་ལས་གཞུང་རྟ་དང༌། ལོ་མ། སྐྱེ་



འཚར་ཁྱད་ཆོས་སོགས་ལ་ཁྱད་པར་སྤྱིར་བཏང་མེད། མེ་ཏོག་དེ་གཉིས་ཀྱི་
གཞུང་རྟ་དཀར་པོའི་སྟེང་དུ་ལོ་མའི་ཁ་དོག་སྔོ་སྐྱ་ཐལ་མདོག་ཅན་དང་དབྱིབས་
ནར་མོ་རིང་ཚད་ལ་ལིའི་རྨི་ལྔ་དང་ཕྱེད་ཀ་ཙམ་དང་ཞེང་ཚད་ལ་ལིའི་རྨི་ཕྱེད་ཀ་
ཙམ་ལས་གྲུབ་པ་དང་། སྒྲོལ་མ་སེར་པོ་ནི་གཞུང་རྟ་དཀར་པོ་ལ་ལོ་མའི་ཁ་
དོག་ལྗང་ཁུ་དང་། དབྱིབས་ནར་མོ་རིང་ཚད་ལ་ལིའི་སྨི་བཞི་དང་ཕྱེད་ཀ་
ཙམ་དང་ཞེང་ཚད་ལ་ལིའི་རྨི་ཕྱེད་ཀ་མ་ཟིན་ཙམ་ལས་གྲུབ་ཡོད། མེ་ཏོག་དེ་
དག་གི་གཞུང་བརྡ་ལས་ཡལ་འདབ་གང་སར་རྒྱས་ཤིང་ཡལ་འདབ་རེ་རེའི་རྩེ་
མོར་དང་ཐོག་མེ་ཏོག་གི་ཐིའུ་གཉིས་ནས་གསུམ་བར་བཏང་སྟེ་ཞལ་ཁ་བྱེ་བ་
དང༌། དེ་རྗེས་ཐིའུ་གཏོང་སའི་ཡལ་འདབ་རིམ་བཞིན་འཚར་ལོངས་བྱེད་པ་
དང་ཆབས་ཅིག་མེ་ཏོག་གི་ ཐིའུ་ ཡང་མང་དུ་སོང་ནས་མེ་ཏོག་ཁྲ་ ཐིང་ངེར་་
བཞད་ཀྱི་ཡོད། མེ་ཏོག་ཞལ་ཁ་བྱེ་སྐབས་ཐིའུ་རེ་རེའི་སྟེང་ནས་མེ་ཏོག་གི་
འདབ་མ་བཞི་རེ་ཕྱོགས་བཞི་ལ་ཁ་གྱེས་ཏེ་ཞལ་ཁ་བྱེ་བ་དང་། མེ་ཏོག་དམར་
པོ་ཁ་དོག་ཟིང་དམར་གྱི་དབུས་སུ་ཟེའུ་འབྲུ་སེར་པོས་རྒྱུན་པ་དང༌། མེ་ཏོག་
དཀར་པོ་ཁ་དོག་དཀར་སྐྱའི་དབུས་སུ་ཟེའུ་འབྲུ་སྔོ་དཀར་གྱིས་བརྒྱན་ཞིང་།
མེ་ཏོག་སེར་པོ་ནི་ཁ་དོག་སེར་སྐྱ་དང་སེར་སྨུག་གཉིས་ཀྱི་འདབ་མའི་དབུས་སུ་
ཟེའུ་འབྲུ་ལྗང་དཀར་ཐོན་པ་ཡིན། མེ་ཏོག་བཞད་ཟིན་རྗེས་ཟེའུ་འབྲུ་དེ་དག་
སླར་ཡང་ས་བོན་དུ་འགྱུར་གྱི་ཡོད།
2. རྩོམ་དཔེ་དབྱེ་ཞིབ།
གསལ་བཤད་རྩོམ་ཡིག་འབྲི་སྐབས་བྱ་དངོས་ཀྱི་ཕྱི་ནས་ནང་དང༌། རྩ་
བ་ནས་རྩེ་མོ། སྤྱི་ནས་བྱེ་བྲག ཆ་ཤས་ནས་ཆ་ཤས་ཅན་སོགས་ཀྱི་གསལ་
བཤད་བྱེད་ཚུལ་མང་པོ་ཞིག་ཡོད་པ་ལས་སྒྲོལ་མ་མེ་ཏོག་ཅེས་པའི་གསལ་བཤད་
རྩོམ་ཡིག་འདི་ཡང་སྤྱི་ནས་བྱེ་བྲག་ཏུ་གསལ་བཤད་བྱེད་པའི་ཐབས་ལམ་དེ་ཉིད་
བཀོལ་ཏེ་གསལ་བཤད་བྱས་པ་ཞིག་སྟེ་ཐོག་མར་མེ་ཏོག་དེ་ཡུལ་གང་དུ་འདེབས་
87



པ་དང་། གནས་གང་དུ་བཏབ་ན་འཚམ་པ། དེ་བཞིན་མེ་ཏོག་དེའི་ཐུན་
མོང་མ་ཡིན་པའི་ཁྱད་ཆོས་བཅས་གསལ་བཤད་ཀྱིས་ཀློག་པ་པོ་རྣམས་ལ་མེ་ཏོག་
སྒྲོལ་མའི་སྤྱིའི་ཁྱད་ཆོས་རྣམས་ངོ་སྤྲོད་བྱས་པ་དང༌། དེ་རྗེས་མེ་ཏོག་སྒྲོལ་མ་
དེ་ལ་ཡང་རིགས་ཀྱི་སྒོ་ནས་དབྱེ་བ་གསུམ་ཙམ་ཡོད་པ་དང༌། རིགས་དེ་དག་
ལ་ཡང་གཞུང་རྟ་དང་ཡལ་འདབ། མེ་ཏོག་དང་ཟེའུ་འབྲུ། ས་བོན་སོགས་
བྱེ་བྲག་སོ་སོའི་ཁྱད་ཆོས་མི་འདྲ་བ་རྣམས་དྲང་པོའི་ཚིག་གི་ལམ་ནས་གསལ་
བཤད་ཞིབ་ཅིང་ཕྲ་བ་ཞིག་བྱས་ཏེ་གངས་ལྗོངས་ཀྱི་ཡུལ་གྲུ་གང་སར་ཀུན་གྱིས་
དགའ་པོ་བྱེད་པའི་མེ་ཏོག་སྒྲོལ་མ་དེ་ཉིད་མི་རྣམས་ལ་ངོ་སྤྲོད་ཁ་གསལ་ཞིག་
ཐུབ་པ་བྱས་ཡོད། །
3. རྩོམ་དཔེ་གཉིས་པ། ཐོན་རྫས་ངོ་སྤྲོད། ་
ཐོན་རྫས་ངོ་སྤྲོད་ཅེས་པ་ནི་རྒྱལ་ཁབ་དང་ས་ཁུལ་མི་འདྲ་བ་གང་ས་ནས་
མིའི་རིགས་ཀྱི་ཕུལ་བྱུང་རྣམ་དཔྱོད་དང་། ཚན་རིག་ལག་རྩལ་ལ་བརྟེན་ནས་
ཐོན་རྫས་གསར་པ་མི་ཉུང་བ་ཞིག་ཐོན་དང་ཐོན་བཞིན་པ་དེ་དག་མི་རྣམས་ལ་
ངོ་སྤྲོད་དང་གསལ་བཤད་བྱ་རྒྱུ་གཙོ་བོར་དམིགས་པའི་རྩོམ་ཡིག་གཅིག་ཡིན།
ཐོན་རྫས་ངོ་སྤྲོད་བྱེད་སྐབས་ཐོན་རྫས་དེའི་གྲུབ་ཆ་དང་། བྱེད་ནུས། བེད་
སྤྱོད་བྱེད་ཐབས་བཅས་གཙོ་བོར་བཟུང་ནས་གསལ་བཤད་བྱ་དགོས།
གློག་གི་འཁྱགས་སྒམ་གྱི་རྩ་བའི་རིག་པ། (དངོས་ལུགས་སློབ་དེབ་དང་པོ་
ནས་དྲངས།)
ཚ་གདུག་ཆེ་བའི་དབྱར་ཁར། གློག་གི་འཁྱགས་སྒམ་གྱི་གྲང་བཟོ་ཁང་
དུ་ཐིག་ལེ་མན་གྱི་ཧྲེ་ཧྲི་ཏུའུ་འགའ་དང་ཐིག་ལེ་མན་གྱི་ཧྲེ་ཧྲི་ཏུའུ་བཅུ་ཕྲག་
འགའ། ཐ་ ན་ དེ་ ལས་ དམའ་ བའི་ དྲོད་ཚད་ སྲུང་ འཛིན་ བྱེད་ ཐུབ་ པས།
ཉར་ཚགས་བྱས་པའི་ཟས་རིགས་དང་སྨན་རྫས་སོས་པ་སྲུང་འཛིན་བྱེད་ཐུབ།
གློག་གི་འཁྱགས་སྒམ་གྱིས་དེ་འདྲ་དམའ་བའི་དྲོད་ཚད་སྲུང་འཛིན་བྱེད་



ད དདཙང་ད་་
༩
རླངས་པ།
གྲང་ཁེངས་བཟོ་ཆས། གཤེར་རྣམ་ཧྲུལ་ལི་ཨང་། ]
，
མ
ཐུབ་པའི་རྒྱུ་མཚན་ཅི་ཡིན་ཞེ་ན། མ་གཞི་གློག་གི་འཁྱགས་སྒམ་གྱིས་སྦྲུལ་ལི་
ཨང་ ཟེར་ བའི་དངོས་ པོ་ རིགས་ ཤིག་སྤྱད་ནས་ ཚ་དྲོད་ སྐྱེལ་ མཁན་ བྱས་ ཏེ།
འཁྱགས་སྒམ་གྱི་གྲང་བཟོ་ཁང་གི་ཚ་དྲོད་འཁྱགས་སྒམ་ཕྱི་རོལ་ཏུ་བསྐྱལ་བ་རེད།
ཧྲུལ་ལི་ཨང་ནི་རླངས་འགྱུར་བྱེད་ ་
སླ་ཞིང་གཤེར་འགྱུར་ཡང་བྱེད་སླ་
གྲང་བཟོ་ཁང་
བའི་དངོས་པོ་ཞིག་ཡིན།
རླངས་འགྱུར་བྱེད་སྐབས་ཚ་དྲོད་
བསྡུ་ལེན་བྱེད་པ་སྟེ། ཚ་དྲོད་
སྐྱེལ་མཁན་གྱིས་ཁུར་པོ་ཕྲག་ཏུ་་
ཁུར་བ་དང་འདྲ་ལ། གཤེར་་་
འགྱུར་བྱེད་སྐབས་ཚ་དྲོད་གཏོང་
བ་སྟེ། ཚ་དྲོད་སྐྱེལ་མཁན་གྱིས་
ཁུར་པོ་མར་བཞག་པ་དང་འདྲ། གློག་སྒུལ་བཙིར་གནོན་འཕྲུལ་འཁོར།ལངས་
གློག་སྒུལ་གནོན་བཙིར་འཕྲུལ་འཁོར་གྱིས་ཧྲུལ་ལི་ཨང་གི་རླངས་པ་འཁྱགས་
སྒམ་ཕྱི་རོལ་གྱི་གྲང་ཁེངས་བཟོ་ཆས་སྦུ་གུ་ནང་དུ་གནོན་བཙིར་བྱེད། འདིར་
རླངས་པ་གཤེར་གཟུགས་སུ་གྱུར་པ་མ་ཟད་ཚ་དྲོད་གཏོང་བ་དང་། ཕྱིར་
བཏང་བའི་ཚ་དྲོད་དེ་མཐའ་འཁོར་གྱི་མཁའ་དབུགས་ཀྱིས་བསྡུ་ལེན་བྱས་པ་
རེད། གྲང་ཁེངས་བཟོ་ཆས་ནང་གི་གཤེར་རྣམས་ཧྲུལ་ལི་ཨང་དེ་ཧ་ཅང་ཕྲ་
བའི་སྦུ་གུ་བརྒྱུད་ནས་དལ་གྱིས་འཁྱགས་སྒམ་གྱི་གྲང་བཟོ་ཁང་གི་སྦུ་གུ་ནང་དུ་
བཞུར་ནས་མྱུར་དུ་རླངས་འགྱུར་བྱེད་ པ་ དང་ དྲོད་ཚད་ བསྡུ་ལེན་བྱས་ཏེ།
འཁྱགས་སྒམ་ནང་གི་དྲོད་ཚད་མར་ཕབ་པ་རེད། འདི་གར་གྲུབ་པའི་རླངས་
པ་ཡང་བསྐྱར་དུ་གནོན་བཙིར་འཕྲུལ་འཁོར་གྱིས་འཐེན་ཏེ་གྲང་ཁེངས་བཟོ་
ཆས་ནང་དུ་མནན་ནས། གཤེར་འགྱུར་བྱེད་པ་མ་ ཟད་འཁྱགས་སྒམ་ནས་
འོང་བའི་ཚ་དྲོད་ཕྱིར་གཏོང་བ་རེད། སྤྲུལ་ལི་ཨང་དེ་ལྟར་འཁོར་སྐྱོད་བྱས་ན།
ས་པ།



འཁྱགས་སྒམ་གྱི་གྲང་བཟོ་ཁང་ནང་དུ་ཧ་ཅང་དམའ་བའི་དྲོད་ཚད་སྲུང་འཛིན་
བྱེད་ཐུབ།
4. རྩོམ་དཔེ་དབྱེ་ཞིབ།
གོང་གསལ་གྱི་གློག་གི་འཁྱགས་སྒམ་ཞེས་པའི་གསལ་བཤད་རྩོམ་ཡིག་དེ་
ལས་ང་ཚོར་དེང་སྐབས་མི་རྣམས་ཀྱི་སྤྱོད་གོ་ཆེ་ཤོས་སུ་གྱུར་པའི་ཐོན་རྫས་གློག་
གི་འཁྱགས་སྒམ་གྱི་རྩ་བའི་རིག་པ་རྣམས་གསལ་བཤད་བྱས་ཡོད་པ་སྟེ་དང་པོ་
ཚ་གདུག་ཆེ་བའི་དབྱར་ཁ་ཞེས་པ་ནས་ཟས་རིགས་དང་སྨན་རྫས་སོས་པ་སྲུང་
འཛིན་བྱེད་ཐུབ་ཅེས་པའི་བར་གློག་གི་འཁྱགས་སྒམ་གྱི་རྩ་བའི་བྱེད་ནུས་གསལ་
བཤད་བྱས་པ་ཞིག་དང༌། གཉིས་པ་གློག་གི་འཁྱགས་སྒམ་གྱིས་དེ་འདྲ་དམའ་
བའི་དྲོད་ཚད་སྲུང་འཛིན་བྱེད་ཐུབ་པའི་རྒྱུ་མཚན་ཅི་ཡིན་ནམ་ཞེས་པ་ནས་
འཁྱགས་སྒམ་གྱི་གྲང་བཟོ་ཁང་ནང་དུ་ཧ་ཅང་དམའ་བའི་དྲོད་ཚད་སྲུང་འཛིན་
བྱེད་ཐུབ་ཅེས་པའི་བར་གློག་གི་འཁྱགས་སྒམ་གྱི་རྩ་བའི་གྲུབ་ཆ་ཧྥུལ་ལི་ཨང་གི་
གྲུབ་ཚུལ་དང་བྱེད་ནུས། གློག་སྒུལ་གནོན་བཙིར་འཕྲུལ་འཁོར་གྱི་གྲུབ་ཚུལ་
དང་བྱེད་ནུས་སོགས་ཞིབ་ཕྲའི་གྲུབ་ཆ་དང་། གྲུབ་ཆ་དེ་དག་ལས་ཐོན་པའི་
བྱེད་ནུས་རྣམས་གསལ་བཤད་ཀྱིས་གློག་གི་འཁྱགས་སྒམ་གྱི་རྩ་བའི་རིག་པ་་
རྣམས་ངོ་སྤྲོད་ཁ་གསལ་ཞིག་བྱས་ཡོད་པ་བཅས་སོ། །
5. རྩོམ་དཔེ་གསུམ་པ། བྱ་དངོས་འཕེལ་རྒྱས་ངོ་སྤྲོད།
བྱ་དངོས་འཕེལ་རྒྱས་ངོ་སྤྲོད་ཅེས་པ་ནི་བྱ་དངོས་གང་ཞིག་ཐོག་མར་བྱུང་
བ་ནས་རིམ་བཞིན་འགྱུར་ལྡོག་གི་བརྒྱུད་རིམ་ངེས་ཅན་ཞིག་བརྒྱུད་དེ་འཕེལ་
རྒྱས་ཕྱིན་པའི་རྣམ་པ་སྟེ་སྤུས་ཞན་ནས་སྤུས་ལེགས་ཀྱི་ཕྱོགས་དང་། ཚོད་ལྟ་
ནས་ལག་ལེན་བེད་སྤྱོད་ཀྱི་ཕྱོགས། ཉུང་བ་ནས་མང་བའི་ཕྱོགས་སོགས་་་
འཕེལ་རྒྱས་ཀྱི་འགྱུར་ལྡོག་དེ་དག་གོ་རིམ་ལྡན་པའི་སྒོ་ནས་གསལ་བཤད་དང་ངོ་
90



སྤྲོད་བྱེད་པ་ཞིག་ཡིན།
མིས་བཟོས་འོད་ཁུངས་ཀྱི་འཕེལ་རྒྱས།
(དངོས་ལུགས་སློབ་དེབ་དང་པོ་ནས་དྲངས།)
，
་
མིས་ ་༌་༌་་་
བཟོས་འོད་་་་་
ཁུངས་ལ་་་་་་་་
འཕེལ་རྒྱས་ཀྱི་
ལོ་རྒྱུས་རིང་པོ་
ཞིག་ ཡོད།
མེ་བཀོལ་ཤེས་་་་
པ་ནས་བཟུང༌།
བྲག་ཕུག་ཏུ་་་་་
སྡོད་ པ་་་་་་
གདོད་མའི་་་་་
མིས་མེ་ཕུང་ལ་
བརྟེན་ནས་་་་་་
འོད་ལེན་པ་་་་་
དང་། དེའི་རྗེས་སུ་རིམ་གྱིས་དཔལ་འབར་བཀོལ་ཤེས།
ཕལ་ཆེར་ལོ་ངོ་ཉིས་སྟོང་ལྷག་སྔོན་གྱི་ཀྲན་གོའི་དུས་རབས་སུ་སླེབས་རྗེས་སྣུམ་
བཞུ་བཀོལ་ནས་དཀར་སྒྲོན་བྱེད། དེའི་རྗེས་སུ་ལ་སྒྲོན་གསར་གཏོད་བྱས།
དེང་སྐབས་ཡོངས་ཁྱབ་ཏུ་བཀོལ་བའི་གློག་སྒྲོན་ནི་ཨ་མེ་རི་ཁའི་གསར་གཏོད་པ་
ཨེ་ཏི་སུན་གྱིས་1878ལོར་གསར་གཏོད་བྱས་པ་ཡིན་ལ། དུས་རབས་20པའི་
91



དུས་མགོར་རང་རྒྱལ་དུ་དར་ཁྱབ་བྱུང་། གློག་སྒྲོན་ནི་སྔོན་ནས་ད་ལྟའི་བར་
མིའི་རིགས་ཀྱིས་བཟོས་པའི་མིས་བཟོས་འོད་ཁུངས་ལེགས་པོ་ཞིག་ཡིན། ལོ་
ངོ་བརྒྱ་ལྷག་གི་རིང་ལ་འཛམ་གླིང་ཡོངས་ཀྱི་ས་གནས་སོ་སོར་མྱུར་ཁྱབ་བྱུང་།
འོན་ཏེ། དུས་སྐབས་འདིའི་ནང་དུ་གློག་སྒྲོན་ལའང་མུ་མཐུད་དུ་ལེགས་་་
བཅོས་དང་འཕེལ་རྒྱས་བྱུང་བ་རེད། དེང་ཕྱིན་ཀྱང་མུ་མཐུད་དུ་ལེགས་་་་
བཅོས་དང་འཕེལ་རྒྱས་འབྱུང་ཐུབ་པ་སྨོས་ཅི་དགོས།
6. རྩོམ་དཔེ་དབྱེ་ཞིབ།
གོང་གསལ་གྱི་རྩོམ་དཔེ་མིས་བཟོས་འོད་ཁུངས་ཀྱི་འཕེལ་རྒྱས་ཞེས་པའི་
གསལ་བཤད་རྩོམ་ཡིག་དེར་མཚོན་ན་མིས་བཟོས་འོད་ཁུངས་ཐོག་མར་བྱུང་བ་
ནས་ཇི་ལྟར་འཕེལ་རྒྱས་ཕྱིན་པའི་བརྒྱུད་རིམ་དེ་དག་གོ་རིམ་ལྡན་པའི་སྒོ་ནས་
གསལ་བཤད་བྱས་ཡོད་པ་སྟེ་དང་ཐོག་གདོད་མའི་མིས་མེ་ཕུང་ལ་བརྟེན་ནས་
འོད་ལེན་པ་དང་། དེ་རྗེས་རིམ་བཞིན་དཔལ་འབར་བཀོལ་བ་དང་། སྣུམ་
བཞུ་དང་ལ་སྒྲོན་གསར་གཏོད་བྱས་པ། དེ་ནས་དུས་རབས་བཅུ་དགུ་པའི་
ནང་ཆེས་སྔོན་ཐོན་གྱི་གློག་སྒྲོན་གསར་གཏོད་ཐུབ་པ་སོགས་མིས་བཟོས་འོད་
ཁུངས་ཀྱི་འཕེལ་རྒྱས་དེ་ཉིད་བརྗོད་བྱ་སྟབས་བདེ་ལ་རྗོད་བྱེད་མདོར་བསྡུས་
པའི་སྒོ་ནས་མི་རྣམས་ལ་ངོ་སྤྲོད་ཁ་གསལ་ཞིག་བྱས་ཡོད་པའོ། །
དྲུག་པ། རྩོམ་ཡིག་འབྲི་སྦྱོང་།
གསལ་བཤད་རྩོམ་ཡིག་འབྲི་བའི་རྩ་བའི་རེ་འདུན་དང་འཚམ་པའི་སྒོ་
ནས་སྤྱི་ཚོགས་ཀྱི་རྣམ་པ་ངོ་སྤྲོད་དང་། རང་བྱུང་ཡུལ་ལྗོངས་ངོ་སྤྲོད་བྱེད་
པའི་གསལ་བཤད་རྩོམ་ཡིག་གཉིས་འབྲི་དགོས།
92
，



ལེའུ་བདུན་པ། དགག་སྒྲུབ་རྩོམ་ཡིག
དང་པོ། དགག་སྒྲུབ་རྩོམ་ཡིག་གི་གོ་དོན།
དགག་སྒྲུབ་ཅེས་པ་ནི་བསྒྲུབ་བྱའི་དོན་གང་ཞིག་ལ་སྒྲུབ་བྱེད་ཀྱི་རྒྱུ་མཚན་
ཡང་དག་བཀོད་ནས་རང་གི་ལྟ་ཚུལ་བདེན་ནོ་ཞེས་ལེགས་པར་སྒྲུབ་ཅིང་ཕ་རོལ་
གྱི་ནོར་འཁྲུལ་ལ་དགག་པ་རྒྱག་པའི་རྩོམ་ཡིག་དེའི་གྲས་ལ་ཟེར་བ་ཡིན།
གཉིས་པ།
དགག་སྒྲུབ་རྩོམ་ཡིག་གི་ཁྱད་ཆོས་སམ་ནུས་པ།
ཀ རིག་པའི་གཞུང་ལུགས་དང་དོན་དངོས་ཟུང་འབྲེལ་གྱི་ལམ་ནས་
གནད་དོན་དངོས་ར་སྤྲོད་ཐུབ་པ།
རིག་པའི་གཞུང་ལུགས་དང་དོན་དངོས་ཟུང་འབྲེལ་གྱི་ལམ་ནས་གནད་
དོན་དངོས་ར་སྤྲོད་ཐུབ་པ་ཞིག་དགོས་པ་ནི་ཤིན་ཏུ་གལ་ཆེ་བ་ཞིག་ཡིན་པ་སྟེ་
འཇིག་རྟེན་གྱི་བྱ་དངོས་འགའ་ཞིག་རིག་པའི་གཞུང་ལུགས་ཀྱི་ཐོག་ནས་བདེན་
དོན་ཡིན་པ་ར་སྤྲོད་ཟིན་ན་ཡང་དེ་དག་དོན་དངོས་ལག་ལེན་ལ་འཇུག་སྐབས་
བདེན་དོན་དུ་སྒྲུབ་པ་དང་མི་སྒྲུབ་པ་གང་རུང་ཞིག་ཡོང་སྲིད་ལ་ཡང་བྱ་དངོས་
འགའ་ཞིག་ལག་ལེན་གྱི་ཁྲོད་དུ་བདེན་དོན་ཡིན་པ་ར་སྤྲོད་ཐུབ་ན་ཡང་དེ་ལ་
རིག་པའི་གཞུང་ལུགས་ཀྱི་གཞི་འཛིན་ས་མེད་ན་བྱ་དངོས་དེ་ཉིད་བདེན་དོན་
ཡིན་པ་ར་སྤྲོད་ཐབས་བྲལ་བས་ང་ཚོས་རང་གི་དགག་བྱ་དང་སྒྲུབ་བྱའི་བྱ་་
དངོས་དེ་ཉིད་རིག་པའི་གཞུང་ལུགས་དང་དོན་དངོས་ལག་ལེན་ཟུང་འབྲེལ་གྱི་
93



ཐོག་ནས་མི་རྣམས་ལ་ར་སྤྲོད་གསལ་པོ་ཐུབ་པ་ཞིག་བཟོ་དགོས།
ཁ གཏན་ཚིགས་ཡང་དག་དང་ཚད་ལྡན་ལ་བརྟེན་ནས་འཁྲུལ་ཤེས་
དང་ལོག་རྟོག་གསལ་ཐུབ་པ།
དེ་ཡང་དགག་སྒྲུབ་རྩོམ་ཡིག་འབྲི་བའི་དམིགས་ཡུལ་ནི་གཞན་གྱི་ནོར་
འཁྲུལ་གྱི་ལྟ་བ་དང༌། ལོག་པའི་ལྟ་བ་རྣམས་ལ་དགག་རྒྱག་ཐེར་འདོན་དང༌
གོ་སྐོན་སློབ་གསོ་བཅས་བྱས་ཏེ་ཁོང་ཚོའི་འཁྲུལ་ལྟ་དང་ལོག་ལྟ་གསལ་ཏེ་ཁོང་
ཚོ་ལེགས་ལམ་དུ་ཁྲིད་རྒྱུ་དེ་ཡིན་པས་ང་ཚོས་ཁོང་ཚོ་ལེགས་ལམ་དུ་འགུག་པའི་
ལྕགས་ཀྱུ་ཉག་གཅིག་ནི་གཏན་ཚིགས་ཡང་དག་སྟེ་དོན་དངོས་རྒྱུ་མཚན་ཡང་
དག་ལ་བརྟེན་ནས་བདེན་དོན་དང་འཆལ་གཏམ་བར་དང་། བཟང་པོ་དང་
ངན་པའི་བར་གྱི་དབྱེ་མཚམས་གསལ་པོར་ཕྱེ་སྟེ་ཁོང་ཚོའི་འཁྲུལ་ལྟ་དང་ལོག་ལྟ་
རྣམས་གསལ་རྟོགས་ཐུབ་པ་ཞིག་བཟོ་རྒྱུ་དེ་ཡིན།
ག་ ལྟ་བ་དང་ལངས་ཕྱོགས་ཀྱི་དབྱེ་མཚམས་གསལ་པོར་ཕྱེ་སྟེ་ཆགས་
སྡང་གི་རྣམ་འགྱུར་ཁ་གསལ་མངོན་ཐུབ་པ། །
གང་ཞིག་དགག་བྱ་དང་གང་ཞིག་སྒྲུབ་བྱའི་དབྱེ་མཚམས་གསལ་པོར་ཕྱེ་
སྟེ་རང་གི་ལྟ་ཚུལ་དང་ལངས་ཕྱོགས་གང་ཡིན་པ་ཁ་གསལ་བཟོ་རྒྱུ་དེ་ནི་དགག་
སྒྲུབ་རྩོམ་གྱི་ཁྱད་ཆོས་རྨད་དུ་བྱུང་བ་ཞིག་ཡིན་པས་ང་ཚོས་རང་གི་འབྲི་བྱའི་
དགག་སྒྲུབ་རྩོམ་ཡིག་གཅིག་གི་ནང་གང་ལ་ཆགས་པ་དང་གང་ལ་སྡང་བའི་རྣམ་
འགྱུར་ཁ་གསལ་ཞིག་ཡོད་དགོས་པ་ནི་ཤིན་ཏུ་གལ་ཆེའོ། །
གསུམ་པ། དགག་སྒྲུབ་རྩོམ་ཡིག་གི་རྩ་བའི་གྲུབ་ཆ།
དགག་སྒྲུབ་རྩོམ་ཡིག་ལ་རྩ་བའི་གྲུབ་ཆ་གསུམ་ཡོད་པ་སྟེ། བསྒྲུབ་བྱ་
དང་། སྒྲུབ་བྱེད། བསྒྲུབ་རིམ་བཅས་སོ། །བསྒྲུབ་བྱ་གསུམ་པོ་དེ་དག་ཀྱང་
རང་ལུགས་བཞག་པ་གཙོ་ཆེ་བའི་ཆ་ནས་བསྒྲུབ་བྱ་དང་སྒྲུབ་བྱེད་བསྒྲུབ་རིམ་
94



གསུམ་དང་། གཞན་ལུགས་དགག་པ་གཙོ་ཆེ་བའི་ཆ་ནས་དགག་བྱ་དང་་
འགོག་བྱེད་དགག་རིམ་ཞེས་དབྱེ་སྲོལ་ཡོད་ཀྱང་དེ་དག་གཙོ་ཕལ་གྱི་ཁྱད་པར་
ཙམ་ལས་དོན་དུ་བསྒྲུབ་བྱ་དང་སྒྲུབ་བྱེད་བསྒྲུབ་རིམ་གསུམ་གྱི་ནང་མ་འདུས་པ་
མེད་དོ། །
1. བསྒྲུབ་བྱ།
བསྒྲུབ་བྱ་ཞེས་པ་ནི་རྩོམ་པ་པོས་རྒྱུ་མཚན་ཅི་རིགས་པ་བཀོད་པའི་སྒོ་ནས་
གང་ ར་ སྤྱོད་ པར་ བྱ་ བའི་ རང་ གི་ ལྟ་ བ་ དང་ འདོད་ཚུལ་ དེ་ ལ་ ཟེར་ ཞིང་།
བསྒྲུབ་བྱར་རུང་བ་ཐམས་ཅད་ངེས་པར་དུ་ཡང་དག་པ་དང་གསལ་པོ་ཞིག་ཡིན་
དགོས།
2. སྒྲུབ་བྱེད།
རང་གི་འདོད་ཚུལ་དང་ལྟ་བ་ཡང་དག་པ་དང་ཕ་རོལ་པོའི་ལྟ་བ་ནོར་
འཁྲུལ་ཡིན་པ་ར་སྤྲོད་བྱེད་ཀྱི་རྒྱུ་མཚན་དེ་ལ་ཟེར། དེ་ཡང་རྒྱུ་མཚན་དེ་ཉིད་
ངེས་པར་དུ་དོན་དངོས་ངེས་ཅན་ཞིག་གམ་ཡང་ན་ཀུན་གྱིས་ཁས་བླངས་ཟིན་
པའི་གནས་ལུགས་ཡང་དག་པ་ཞིག་ཡིན་དགོས།
3. བསྒྲུབ་རིམ།
བསྒྲུབ་རིམ་ཞེས་པ་ནི་བསྒྲུབ་བྱེད་ཀྱིས་བསྒྲུབ་བྱ་བསྒྲུབ་པའི་བརྒྱུད་རིམ་
སྟེ། གནས་ལུགས་གང་ཞིག་རྒྱུ་མཚན་གྱིས་སྒྲུབ་པར་བྱེད་ཚེ་གནད་དོན་་་་
འདོན་རྒྱུ་དང་། གནད་དོན་དབྱེ་ཞིབ་བྱ་རྒྱུ། གནད་དོན་ཐག་གཅོད་རྒྱུའི་
བརྒྱུད་ རིམ་ དེ་ ལ་ ཟེར་ བ་ ཡིན། དེ་ ཡང་ བསྒྲུབ་ བྱ་ དང༌། སྒྲུབ་ བྱེད།
བསྒྲུབ་རིམ་གསུམ་གཞི་ལ་སྦྱར་ཏེ་ངོས་འཛིན་བྱེད་སྟངས་ནི་དཔེར་ན་ཤེས་བྱའི་
གནས་ཀུན་ལ་མཁྱེན་རྒྱ་ཡངས་པའི་སྐྱེ་བོ་ག་གེ་མོ་ཞིག་གིས་རང་ལ་དེ་ལྟ་བུའི་
95



ཤེས་བྱ་ཡོན་ཏན་གྱིས་ཕྱུག་ཀྱང་ད་དུང་སྤོབས་སེམས་མེད་པར་ཞི་ཞིང་དུལ་བའི་
ངང་གནས་བཞིན་པ་ལ། ང་ཚོས་ཁོང་སྐྱེ་བོ་མཆོག་གྱུར་ཞིག་ཡིན་པ་བསྒྲུབ་
ཕྱིར་འདི་ལྟར་བརྗོད་པ་སྟེ། ཁོང་ལ་དེ་ལྟ་བུའི་ཤེས་བྱ་ཡོན་ཏན་གྱིས་ཕྱུག་
ཀྱང་ད་དུང་རློམ་སེམས་གང་ཡང་མེད་པར་ཞི་ཞིང་དུལ་ལ་ཀུན་དང་མཐུན་པའི་
ངང་ནས་དུས་འདའ་བར་བྱེད་པ་དེ་ནི་ཕུལ་བྱུང་སྐྱེ་བོའི་ཁྱད་ཆོས་ཡོངས་སུ་
རྫོགས་པ་ཞིག་ཡིན་པ་ནི། ཆུ་ཤིང་བསྟན་བཅོས་ལས། མཁས་པ་ཡོན་ཏན་
ཀུན་ལྡན་དེ། རློམ་སེམས་མེད་པར་ཞི་ཞིང་དུལ། སྙེ་མའི་ཁུར་གྱིས་སྦྲིད་པ་
ཡིས། ལྗོན་ཤིང་རྩེ་མོ་དུད་དེ་གནས། ཞེས་པ་ལྟར་ཕུལ་བྱུང་སྐྱེ་བོའི་ཁྱད་
ཆོས་དེ་ཉིད་ཁོང་གི་ཀུན་སྤྱོད་བཟང་པོ་དེ་དག་ལས་ལེགས་པར་མངོན་པའོ། །
ཞེས་བརྗོད་པར་མཚོན་ན་གང་དེ་ཕུལ་བྱུང་སྐྱེ་བོ་ཞིག་ཡིན་པ་ནི་སྐབས་དེའི་
བསྒྲུབ་བྱ་ཡིན་པ་དང༌། བསྒྲུབ་བྱ་དེ་ཉིད་བདེན་དཔང་དང་ཡང་དག་ཞིག་
ཡོང་ཕྱིར་དེའི་སྒྲུབ་བྱེད་དུ་ཆུ་ཤིང་བསྟན་བཅོས་དེ་དྲངས་པ་དང་། བསྒྲུབ་
རིམ་ནི་སྐྱེ་བོ་དེ་ཉིད་ཕུལ་བྱུང་སྐྱེ་བོ་ཞིག་ཡིན་པར་ར་སྤྲོད་ཕྱིར་བསྒྲུབ་བྱ་དང་
སྒྲུབ་བྱེད་རིམ་པར་བཀོད་པའི་བརྒྱུད་རིམ་དེ་ལ་ཟེར་བ་ཡིན། །
འདིར་གསལ་བཤད་ཞུ་དགོས་པ་ཞིག་ལ་སྒྲུབ་བྱེད་འགོད་སྐབས་མཁས་
པའི་ལེགས་བཤད་ཁོ་ན་ཙམ་མ་ཡིན་པར་ལོ་རྒྱུས་ཀྱི་དོན་དངོས་དང་དཔེ་མཚོན།
བསྡོམས་ རྩིས་ ཀྱི་ གྲངས་ འབོར། ཚན་ རིག་ གི་ བདེན་དཔང་ དཔྱད་ གཞི།
བསླབ་བྱ་དང་གཏམ་དཔེ་སོགས་བསྒྲུབ་བྱའི་དོན་དང་འཚམ་པའི་སྒྲུབ་བྱེད་
གང་དང་གང་ཡང་བཀོད་ཆོག་པ་བཅས་སོ། །
96



བཞི་པ།
དགག་སྒྲུབ་རྩོམ་ཡིག་གི་རྩོམ་དཔེ་དང་དབྱེ་ཞིབ།
1. རང་ལུགས་འཇོག་པ་གཙོ་བོར་བྱེད་པའི་དགག་སྒྲུབ་རྩོམ་ཡིག
)རྩོམ་དཔེ།
ཤེས་ཡོན་ནི་ཕུགས་བསམ་རླབས་པོ་ཆེ་བསྒྲུབ་པའི་སྒུལ་ཤུགས་གཙོ་བོ་དེ་
ཡིན།
སྨྲ་ཤེས་དོན་གོ་བའི་རིགས་སུ་གྱུར་པ་ཞིག་ཡིན་ཕྱིན་ཚང་མར་བཟང་ངན་
དང་ཆེ་ཆུང་ལ་མ་བལྟོས་པའི་ཕུགས་བསམ་རེ་ཡོད་པ་སྨོས་མི་དགོས་ཀྱང་མིའི་
རིགས་ཐུན་མོང་ལ་ཡོད་དགོས་པའི་ཕུགས་བསམ་རླབས་པོ་ཆེ་དེ་ནི་འགྲོ་བ་
སེམས་ཅན་ཀུན་ལ་ཕན་པ་བསྐྲུན་ཐུབ་མཁན་གྱི་མི་སྣ་ཞིག་བྱ་རྒྱུ་དེ་ཡིན།
དེ་ལྟ་བུའི་ཕུགས་བསམ་རླབས་པོ་ཆེ་མངོན་འགྱུར་བྱེད་པ་ལ་ཤེས་བྱ་ཡོན་
ཏན་ནི་ཆེས་རྩ་བར་གྱུར་པའི་སྒུལ་ཤུགས་ཤིག་ཡིན་པ་ནི་ད་ལྟ་ང་ཚོས་མཐོང་
ཆོས་སུ་གྱུར་པའི་བྱ་དངོས་ མང་པོ་ཞིག་གི་ཐོག་ནས་གསལ་ རྟོགས་ཐུབ་ལ།
འདས་པའི་ལོ་རྒྱུས་ལ་ཕྱི་མིག་བལྟས་ན་ཡང་ར་སྤྲོད་ཐུབ་པ་ཡིན་ཏེ། དཔེར་
ན། རླབས་ཆེན་གྱི་མར་ཁེ་སི་དང་ལེ་ཉིན་སོགས་ཀྱིས་མཆོག་གྱུར་གྱི་ཤེས་ཡོན་
ལ་བརྟེན་ནས་མར་ཁེ་སི་ལེ་ཉིན་རིང་ལུགས་ཞེས་འཛམ་གླིང་ཡོངས་ཀྱི་འབྱོར་
མེད་པ་རྣམས་ཀྱི་ཁེ་ཕན་དང་བསམ་འདུན་ལེགས་པར་མཚོན་ཐུབ་པའི་རིག་
པའི་གཞུང་ལུགས་དང་དོན་དངོས་ཟུང་འབྲེལ་གྱི་འགྲོ་ལམ་ཞིག་གསར་གཏོད་
གནང་ནས་འཛམ་གླིང་ཡོངས་ཀྱི་འབྱོར་མེད་པ་རྣམས་ཡར་ལངས་བཅིངས་
འགྲོལ་ཐོབ་རྒྱུར་ལམ་སྟོན་བཟང་པོ་ཞིག་གནང་བ་དང་། དེ་བཞིན་ཀྲུའུ་ཞི་
མའོ་ཙེ་ཏུང་སོགས་ནས་ཀྱང་ཕུལ་དུ་བྱུང་བའི་ཤེས་ཡོན་ལ་བརྟེན་ནས་མར་ཁེ་



སིའི་རིགས་པའི་གཞུང་ལུགས་དང་ཀྲུང་གོའི་དོན་དངོས་ཟུང་འབྲེལ་གྱི་ཐོག་
ནས་ཀྲུང་གོ་མི་དམངས་རྣམས་ཕྱིའི་བཙན་འཛུལ་དང་ནང་གི་དམག་འཁྲུག་
སོགས་སྡུག་བསྔལ་ཚོགས་ལས་སྐྱོབས་ཏེ་སྤྱི་ཚོགས་རིང་ལུགས་ཀྱི་ཡང་དག་པའི་
འགྲོ་ལམ་དུ་སྣེ་ཁྲིད་གནང་བ་བཅས་མིའི་རིགས་ལ་ཕན་རླབས་ཆེ་བའི་བྱ་གཞག་
མང་པོ་ཞིག་གསར་གཏོད་གནང་ཡོད། དེ་དང་ཕྱོགས་མཚུངས་རང་ཅག་ཁ་
བའི་ལྗོངས་སུ་ཡང་སློབ་དཔོན་ཐོན་མི་སམ་བྷོ་ཊ་ཡིས་ཁྱད་དུ་འཕགས་པའི་ཤེས་
ཡོན་ལ་བརྟེན་ནས་གངས་ཅན་གྱི་མ་རིག་མུན་པ་དྲུང་ནས་འབྱིན་པ་སོགས་ཤེས་
ཡོན་ལ་བརྟེན་ནས་ཕུགས་བསམ་རླབས་པོ་ཆེ་ལེགས་བསྒྲུབས་བྱས་པའི་མཛད་
འཕྲིན་གཟི་ཡི་ཕྲེང་བ་ལྟ་བུ་མང་པོ་ཞིག་ང་ཚོས་མཐོང་ཆོས་སུ་གྲུབ་པ་ལགས་སོ།
དེ་ན་ང་ཚོས་ཤེས་ཡོན་གང་ཡང་མེད་པར་དབང་དང་རྒྱུ་ནོར་ལ་བརྟེན་
ནས་ཕུགས་བསམ་རླབས་པོ་ཆེ་བསྒྲུབ་པར་བརྩམ་པ་ནི་ཡོངས་སུ་ནོར་འཁྲུལ་གྱི་
བྱ་བ་ཞིག་ཡིན་པ་འཚོ་བ་དངོས་ཀྱི་ནང་ནས་གསལ་པོར་མཐོང་ཐུབ་པ་སྟེ།
མི་སྣ་གང་ཞིག་ལ་དགོས་པའི་ཡོན་ཏན་གང་ཡང་མེད་ན་དཔོན་གནས་ག་ཚོད་
མཐོ་བ་དེ་རྩིས་ཀྱིས་གཞན་ལ་མཐོང་ཆུང་བྱེད་པའི་བསམ་པ་ཤུགས་ཇེ་ཆེར་འགྲོ་
བ་དང་། ཡང་དགོས་པའི་ཡོན་ཏན་གང་ཡང་མེད་པའི་མི་སྣ་གང་ཞིག་རྒྱུ་
ནོར་ལོངས་སྤྱོད་ག་ཚོད་ཀྱིས་ཕྱུག་ཏུ་སོང་བ་དེ་རྩིས་ཀྱིས་འདོད་རྔམ་ཇེ་ཆེར་
འགྲོ་བ་སོགས་ཡོན་ཏན་གང་ཡང་མེད་པར་དབང་དང་རྒྱུ་ནོར་ཁོ་ན་ལ་བརྟེན་
ནས་ལྷག་བསམ་རྣམ་པར་དག་པའི་ཕུགས་བསམ་རླབས་པོ་ཆེ་བསྒྲུབ་པ་ཤིན་ཏུ་
དཀོན་པས་ང་ཚོས་མི་ལུས་ཐོབ་པའི་དོན་གོ་ཆོད་པ་དང་། མིའི་རིགས་ལ་
ཕན་པ་ཆེ་བའི་ཕུགས་བསམ་རླབས་པོ་ཆེ་བསྒྲུབ་པའི་ཆེད་དུ་རྟག་ཏུ་ཤེས་ཡོན་
ལ་འབད་དགོས་པ་ནི་གནད་ཀྱི་དམ་པའོ། །
(2རྩོམ་དཔེ་དབྱེ་ཞིབ།
ཤེས་ཡོན་ནི་ཕུགས་བསམ་རླབས་པོ་ཆེ་བསྒྲུབ་པའི་སྒུལ་ཤུགས་གཙོ་བོ་དེ་
98



ཡིན་ཞེས་པའི་དགག་སྒྲུབ་རྩོམ་ཡིག་དེར་དབྱེ་ཞིབ་རགས་ཙམ་ཞུས་ན་རྩོམ་ཡིག་
དེར་ནང་དོན་ཆེ་བ་བཞི་ལས་གྲུབ་པ་ནི།
དང་པོ། མིའི་རིགས་ཐུན་མོང་ལ་ཡོད་དགོས་པའི་ཕུགས་བསམ་རླབས་
པོ་ཆེ་སྟེ་འགྲོ་བ་སེམས་ཅན་ཀུན་ལ་ཕན་པ་སྐྲུན་ཐུབ་མཁན་གྱི་མི་སྣ་ཞིག་བྱེད་རྒྱུ་
དེ་ནི་ང་ཚོ་ཚང་མའི་འོས་འགན་བླ་ན་མ་མཆིས་པ་ཞིག་ཡིན་པ་དེ་གསལ་སྟོན་
བྱས་ཡོད། །
གཉིས་པ། དེ་ལྟ་བུའི་ཕུགས་བསམ་རླབས་པོ་ཆེ་བསྒྲུབ་པར་ཤེས་ཡོན་
ནི་ཆེས་རྩ་བར་གྱུར་པའི་སྒུལ་ཤུགས་ཤིག་ཡིན་པའི་རང་གི་བསྒྲུབ་བྱ་གསལ་སྟོན་
བྱས་པ་དང་ཆབས་ཅིག་དོན་དངོས་ཀྱི་འཚོ་བ་དང་ལོ་རྒྱུས་ཀྱི་དཔང་པོ་སྒྲུབ་
བྱེད་དུ་བཀོད་ནས་ཤེས་ཡོན་ནི་མིའི་རིགས་ལ་ཕན་པ་སྐྲུན་པའི་རྩ་བའི་སྒུལ་
ཤུགས་ཤིག་ཡིན་པའི་དམ་བཅའ་དེ་ཉིད་སྲ་བརྟན་དང་བདེན་དཔང་ཐུབ་པ་
ཞིག་བཟོས་ཡོད།
གསུམ་པ། ཤེས་ཡོན་གང་ཡང་མེད་པར་དབང་དང་རྒྱུ་ནོར་ཁོ་ན་ལ་
བརྟེན་ནས་ཕུགས་བསམ་རླབས་པོ་ཆེ་བསྒྲུབ་པར་བརྩམས་པ་ནི་ཡོངས་སུ་ནོར་
འཁྲུལ་ཞིག་ཡིན་ཞེས་གཞན་གྱི་ནོར་འཁྲུལ་གྱི་ལྟ་བ་དགག་པའི་དགག་བྱ་དེ་ཉིད་
གསལ་པོར་བཀོད་པ་མ་ཟད་དོན་དངོས་འཚོ་བ་ལས་དགག་བྱེད་ནུས་ལྡན་
གཉིས་དྲངས་ཏེ་དབང་དང་རྒྱུ་ནོར་ཁོ་ནས་ལྷག་བསམ་རྣམ་པར་དག་པའི་་
གཞན་ཕན་བྱ་བཟང་བསྒྲུབ་མ་ཐུབ་པ་དེ་གསལ་སྟོན་གང་ལེགས་བྱས་ཡོད། །
བཞི་པ། གོང་གསལ་དགག་སྒྲུབ་ཀྱི་བསྟན་དོན་ལས་ཤེས་ཡོན་ནི་་་་
གཞན་ཕན་བྱ་བཟང་བསྒྲུབ་པའི་སྒུལ་ཤུགས་གཙོ་བོ་དེ་ཡིན་པ་ཤེས་རྟོགས་བྱུང་
བ་བཞིན་སླད་ང་ཚོས་མི་ལུས་ཐོབ་པའི་དོན་གོ་ཆོད་ཕྱིར་རྟག་ཏུ་ཤེས་ཡོན་ལ་
འབད་དགོས་ཞེས་སྐུལ་ལྕག་དང་བཅས་ཏེ་རྩོམ་མཇུག་བསྡུ་བར་བྱས་པའོ། །
གོང་གསལ་གྱི་དགག་སྒྲུབ་རྩོམ་ཡིག་དེའི་ནང་རང་ལུགས་བཞག་པ་དང་
གཞན་ལུགས་དགག་པ་གཉིས་ཟུང་འབྲེལ་གྱི་ལམ་ནས་བཀོད་ཡོད་ཀྱང་ཤེས་
99



ཡོན་ནི་ཕུགས་བསམ་རླབས་པོ་ཆེ་བསྒྲུབ་པའི་སྒུལ་ཤུགས་གཙོ་བོ་དེ་ཡིན་པའི་
རང་གི་བསྒྲུབ་བྱ་དེ་ཉིད་གཙོ་བོར་བཟུང་སྟེ་བརྗོད་ཡོད་པས་རྩོམ་ཡིག་དེ་ནི་
བསྒྲུབ་པ་གཙོ་བོ་དང་དགག་པ་ཕལ་བར་བཞག་པའི་དགག་སྒྲུབ་རྩོམ་ཡིག་ཅིག་
ཡིན་ནོ། །
2. གཞན་ལུགས་དགག་པ་གཙོ་བོར་བྱེད་པའི་དགག་སྒྲུབ་རྩོམ་ཡིག
]རྩོམ་དཔེ།
ལྕགས་ཕོར་ཁོ་ནའི་ཆེད་དུ་སློབ་ལ་གཞོལ་བ་ནི་ཡོངས་སུ་ནོར་འཁྲུལ་ཞིག་
ཡིན།
དེང་སྐབས་རང་རེའི་ལྗོངས་སུ་ཁྱིམ་བདག་དང་སློབ་ཕྲུག་མི་ཉུང་བ་ཞིག་
གིས་སློབ་གྲྭར་ཕྱིན་ཏེ་སློབ་སྦྱོང་བྱེད་པ་ནི་སླད་ནམ་ཡང་གས་ཆག་མེད་པའི་
ལྕགས་ཀྱི་ཕོར་པ་ཞིག་ཐོབ་རྒྱུའི་ཆེད་དུ་ཡིན་པ་དང་དེ་ལྟ་བུའི་ལྕགས་ཕོར་ཞིག་
ཐོབ་ན་མི་ཚེ་སྐྱིད་ལ་འཁྱོལ་བ་དང་། གལ་ཏེ་ལྕགས་ཕོར་ཐོབ་རེ་མེད་ན་སློབ་
གྲྭར་ཕྱིན་ཏེ་སློབ་སྦྱོང་བྱེད་པར་དགོས་པ་གང་ཡང་མེད་པའི་ངོས་འཛིན་བྱེད་ཀྱི་
ཡོད། །
འོན་ཀྱང་དུས་རབས་གསར་པའི་ཀྲུང་གོ་འདི་ཉིད་འཆར་གཞིའི་དཔལ་
འབྱོར་ཡོངས་སུ་དོར་ནས་ཁྲོམ་རའི་དཔལ་འབྱོར་གྱི་ཕྱོགས་སུ་སྐྱོད་ཟིན་པ་དང་།
འཛམ་གླིང་ཚོང་འབྲེལ་དྲ་བའི་སྒྲིག་འཛུགས་ནང་དངོས་སུ་ཞུགས་ཟིན་པ་་་
སོགས་དུས་རབས་གསར་པའི་དངོས་དོན་མང་པོ་ཞིག་ལས་ནམ་ཡང་གས་ཆག་
མེད་པའི་ལྕགས་ཕོར་ཞིག་ཐོབ་རེ་བྱེད་པ་ནི་ཡོངས་སུ་ནོར་འཁྲུལ་གྱི་ལྟ་བ་ཞིག་
ཡིན། དེ་ཡང་བློ་མཐུན་ཏེང་ཞའོ་ཕིང་གིས་འཁྲོམ་ར་དེ་འགྲན་རྩོད་ཀྱི་ཁྲོད་
དུ་གནས་ཡོད་ ཅེས་དང་། (2 ཡང་འཕེལ་རྒྱས་ནི་མཐར་ཐུག་པའི་གནས་
ལུགས་དེ་ཡིན་ཞེས་འགྲན་རྩོད་ཀྱི་ ཁྲོད་ དུ་ འཕེལ་རྒྱས་ གནས་ ཡོད་ པ་ དང་།
100



འགྲན་རྩོད་ལ་བརྟེན་ནས་འཕེལ་རྒྱས་གཏོང་དགོས་པའི་རླབས་ཆེན་གྱི་་་་་
དགོངས་པ་དེ་དག་ལས་ཀྱང་ང་ཚོར་བསམ་བློ་རྙིང་པ་དང་ལྟ་བ་རྙིང་པའི་་
འཆིང་རྒྱ་ལས་གྲོལ་ཏེ་དུས་རབས་གསར་པའི་ཁྲོད་དུ་གོམ་སྟབས་གསར་པ་ཞིག་
སྤོ་དགོས་པའི་སྐུལ་མ་ཤུགས་ཆེ་ཞིག་གནང་ཡོད། དེ་ན་དུས་རབས་ཉེར་་
གཅིག་པ་འདིའི་ནང་འཚར་ལོངས་འབྱུང་བཞིན་པའི་ལོ་ཆུང་གཞོན་ནུ་རྣམས་
དང་ཁོང་ཚོའི་ཁྱིམ་བདག་རྣམས་ཀྱིས་ཤེས་དགོས་པ་ཞིག་ལ་ཁྲོམ་རའི་དཔལ་
འབྱོར་ཁྱོན་ཡོངས་ནས་དར་སྤེལ་ཤུགས་ཆེ་འགྲོ་བའི་དུས་རབས་འདིའི་ནང་
ཁྱེད་ཀྱི་མདུན་དུ་སྐྱོད་སའི་ལམ་ཆེན་དེ་ནི་གཏིང་མཐའ་མི་མངོན་པའི་མཐའ་
ཡས་རྒྱ་མཚོ་ཆེན་པོ་དང་འདྲ་ཞིང་གལ་ཏེ་ཁྱེད་ལ་དུས་རབས་ཀྱི་དགོས་མཁོ་
དང་འཚམ་པའི་ཤེས་ཡོན་དང་འཇོན་ཐང་ཕུན་སུམ་ཚོགས་པོ་ཞིག་ཡོད་ན་མུ་
མཐའ་མེད་པའི་མཐའ་ཡས་རྒྱ་མཚོ་ཆེན་པོ་ལས་བརྒལ་ཏེ་དུས་རབས་འདིའི་
ཕུན་ཚོགས་བདེ་ལྡན་གྱི་ཞིང་ཁམས་སུ་འབྱོར་ནས་ཁྱེད་དང་ཁྱེད་ཀྱི་བུ་ཕྲུག་
རྣམས་བདེ་སྐྱིད་རྫོགས་ལྡན་གྱི་དུས་རབས་གསར་པའི་འཚོ་བ་ལ་རོལ་ཏེ་ཀུན་
གྱིས་གུས་བཀུར་འོས་པའི་མི་སྣ་ཞིག་ཏུ་འགྱུར་ངེས་ཡིན།
འོན་ཀྱང་ཁྱེད་ལ་དུས་རབས་གསར་པའི་དགོས་མཁོ་དང་འཚམ་པའི་
འཇོན་ནུས་གང་ཡང་མེད་པར་གཡོ་སྒྱུའི་ཐབས་ལ་བརྟེན་ནས་ནམ་ཡང་གས་
ཆག་མེད་པའི་ལྕགས་ཕོར་ཞིག་ཐོབ་པར་བརྩོན་ཀྱང་ཁྱེད་ཀྱི་ལྕགས་ཕོར་དེ་ཉིད་
འགྲན་རྩོད་ཀྱི་མཐའ་ཡས་རྒྱ་མཚོའི་ནང་ཆུ་སྲིན་སྣ་ཚོགས་ཀྱིས་འཕྲོག་བཅོམ་
བྱེད་རྒྱུ་མ་ཟད་ཐ་ན་ཁྱེད་ཀྱི་སྐུ་ལ་ཡང་འཚེ་བ་བྱུང་སྟེ་ཁྱེད་ཉིད་དུས་རབས་
འདིའི་ཕུན་ཚོགས་བདེ་ལྡན་གྱི་ཞིང་ཁམས་སུ་སླེབས་རྒྱུ་ལྟ་ཞོག་དེ་ལས་ལྡོག་སྟེ་
ཁྲོམ་རའི་འགྲན་རྩོད་ཁྲོད་དུ་ཕམ་ཉེས་སུ་སོང་བའི་གཞན་བརྟེན་འཚོ་འབུ་ཞིག་
ཏུ་འགྱུར་ངེས་ཡིན། །
དེ་ན་ཁྱིམ་བདག་དང་བུ་ཕྲུག་རྣམས་ཀྱིས་ལྕགས་ཕོར་གྱི་ཆེད་དུ་སློབ་ལ་
གཞོལ་བའི་ནོར་འཁྲུལ་གྱི་ལྟ་བ་དེ་དག་ཡོངས་སུ་དོར་ནས་སློབ་གྲྭར་ཕྱིན་ཏེ་
101



སློབ་ལ་གཞོལ་བ་ནི་ཡོངས་སུ་རང་ཉིད་ལ་དུས་རབས་གསར་པའི་ཁྲོམ་རའི་
འགྲན་རྩོད་ཁྲོད་དུ་ཕམ་ཉེས་མི་འགྲོ་བའི་འཇོན་ནུས་ཕུན་སུམ་ཚོགས་པོ་ཞིག་
གསོ་སྐྱོང་བྱེད་པའི་ཆེད་དུ་ཡིན་པའི་ངོས་འཛིན་གསལ་པོ་ཞིག་ཐུབ་པ་བྱས་ཏེ་
ཕ་མས་གནས་སྐབས་ཀྱི་དཀའ་ངལ་ལ་མ་འཛེམས་པར་ཕྲུ་གུ་སློབ་གྲྭར་གཏོང་བ་
དང་ཕྲུ་གུས་ཀྱང་ཤེས་ཡོན་གྱི་གལ་ཆེའི་རང་བཞིན་རྟོགས་པ་བྱས་ནས་སློབ་གྲྭར་
ཕྱིན་ཏེ་ཤེས་ཡོན་སྣ་ཚོགས་ལ་སྦྱང་བརྩོན་ཧུར་ཐག་གིས་ཁྲོམ་རའི་འགྲན་རྩོད་
ཁྲོད་དུ་ཀུན་ལས་རྣམ་པར་རྒྱལ་བའི་འཇོན་ཐང་ཞིག་ཁོང་དུ་ཆུད་པ་བྱ་དགོས།
2« X »j\ # % iE 》《ཏེང་ཞའོ་ཕིང་གི་ཡིག་ཆ་བདམས་སྒྲིག་》ཅེས་པ་ལས་
དྲངས། །
(ི« #ཊྚ #*#»《 ཁྲོམ་རའི་དཔལ་འབྱོར་གྱི་རིག་གནས་ཀུན་བཏུས་
དཔེ་དེབ་》ཅེས་པ་ལས་དྲངས།
རྩོམ་དཔེ་དབྱེ་ཞིབ།
ལྕགས་ཕོར་གྱི་ཆེད་དུ་སློབ་ལ་གཞོལ་བ་ནི་ཡོངས་སུ་ནོར་འཁྲུལ་ཞིག་ཡིན་
ཞེས་པའི་དགག་སྒྲུབ་རྩོམ་ཡིག་དེར་དབྱེ་ཞིབ་རགས་ཙམ་ཞུས་ན་རྩོམ་ཡིག་་
འདིར་དུམ་མཚམས་ཆེ་བ་གསུམ་ལས་གྲུབ་ཅིང་། དུམ་མཚམས་དང་པོ་ནི། །
དེང་སྐབས་རང་རེའི་ལྗོངས་སུ་ཞེས་པ་ནས་དགོས་པ་གང་ཡང་མེད་པའི་
ངོས་འཛིན་བྱེད་ཀྱི་ཡོད་ཅེས་པའི་བར་ཡིན་ཞིང་དུམ་བུ་དེའི་ནང་དེང་སྐབས་
རང་རེའི་ལྗོངས་དང་ལྷག་དོན་དུ་ཞིང་འབྲོག་ཁུལ་གྱི་ཁྱིམ་བདག་དང་བུ་ཕྲུག་མི་
ཉུང་བ་ཞིག་གིས་དུས་རབས་ཉེར་གཅིག་པ་ཤར་ཟིན་ན་ཡང་ད་དུང་སྔར་གྱི་གུ་
དོག་པའི་འཆར་གཞིའི་དཔལ་འབྱོར་གྱི་འཆིང་རྒྱ་ལས་གྲོལ་མ་ཐུབ་པར་ཕྲུ་གུ་
སློབ་གྲྭར་གཏོང་ བ་ ནི་ ཡོངས་ སུ་ ལྕགས་ ཕོར་ ཁོ་ ནའི་ཆེད་དུ་ ཡིན་ པ་ དང་།
ལྕགས་ཕོར་ཐོབ་རེ་མེད་ན་སློབ་སྦྱོང་བྱས་ཏེ་དགོས་པ་གང་ཡང་མེད་པའི་ངོས་
འཛིན་བྱེད་པའི་ལྟ་བ་ནོར་འཁྲུལ་ཅན་དེ་གསལ་སྟོན་བྱས་ཡོད།
102



དུམ་མཚམས་གཉིས་པ་ནི། འོན་ཀྱང་དུས་རབས་གསར་པའི་ཀྲུང་གོ་
ཞེས་པ་ནས་གཞན་བརྟེན་འཚོ་འབུ་ཞིག་ཏུ་འགྱུར་ངེས་ཡིན་ཞེས་པའི་བར་ཡིན་
ཞིང་དུམ་བུ་དེའི་ནང་ཁྱིམ་བདག་དང་བུ་ཕྲུག་མི་ཉུང་བ་ཞིག་གིས་ལྕགས་ཕོར་
གྱི་ཆེད་དུ་སློབ་ལ་གཞོལ་བའི་ནོར་འཁྲུལ་གྱི་ལྟ་བ་དེ་ཉིད་ངོས་འཛིན་དང་།
གསལ་རྟོགས་ཡོ་བསྲང་བཅས་ཐོབ་ཕྱིར་དོན་དངོས་འཚོ་བའི་ཁྲོད་ཀྱི་སྒྲུབ་བྱེད་
སྣ་ཚོགས་དང་ལྷག་དོན་བསྒྱུར་བཅོས་སྒོ་དབྱེའི་ལམ་སྟོན་པ་ཆེན་པོ་བློ་མཐུན་
ཏེང་ཞའོ་ཕིང་གི་བཀའ་སློབ་གལ་ཆེ་གཉིས་སྒྲུབ་བྱེད་དུ་བཀོད་ནས་ལྕགས་ཕོར་
གྱི་ཆེད་དུ་སློབ་ལ་གཞོལ་བ་ནི་ཡོངས་སུ་ནོར་འཁྲུལ་ཞིག་ཡིན་པའི་རང་གི་ལྟ་བ་
དེ་ཉིད་གསལ་སྟོན་དང་བདེན་དཔང་བྱས་ཡོད།
དུམ་མཚམས་གསུམ་པ་ནི། དེ་ན་ཁྱིམ་བདག་དང་བུ་ཕྲུག་རྣམས་ཀྱིས་
ཞེས་པ་ནས་མཇུག་བསྡུ་བར་ཡིན་ཞིང་དུམ་བུ་དེའི་ནང་ཁྱིམ་བདག་དང་བུ་ཕྲུག་
རྣམས་ཀྱིས་སྔར་སློབ་སྦྱོང་ལ་འཛིན་པའི་ནོར་འཁྲུལ་གྱི་ལྟ་བ་དེ་དག་བསྒྱུར་
བཅོས་བྱས་ནས་ཁྱིམ་བདག་རྣམས་ཀྱིས་རང་གི་བུ་ཕྲུག་རྣམས་འཇོན་ཐང་ཅན་
ཞིག་ཏུ་འགྱུར་ཕྱིར་ཕྲུ་གུ་སློབ་གྲྭར་གཏོང་དགོས་པ་དང་ཕྲུ་གུས་ཀྱང་རང་གི་
ཕུགས་བསམ་ཡིད་ལ་བཅངས་ཏེ་སློབ་སྦྱོང་ལ་འབད་བརྩོན་ཧུར་ཐག་བྱེད་་་་
དགོས་པའི་སྐུལ་ལྕག་དང་སྦྲགས་རྩོམ་མཇུག་བསྡུས་པའོ། ། །
གོང་གསལ་གྱི་དགག་སྒྲུབ་རྩོམ་ཡིག་དེའི་ནང་ལྕགས་ཕོར་གྱི་ཆེད་དུ་སློབ་
ལ་གཞོལ་བ་ནི་ཡོངས་སུ་ནོར་འཁྲུལ་ཞིག་ཡིན་པའི་ལྟ་བ་དེ་ནི་དགག་སྒྲུབ་་
གཉིས་ལས་དགག་བྱ་དང་། དེང་གི་ན་གཞོན་ཚོས་དུས་རབས་གསར་པའི་
ཁྲོམ་རའི་འགྲན་རྩོད་ཁྲོད་དུ་ཕམ་ཉེས་མི་འགྲོ་བའི་འཇོན་ནུས་ཤིག་རྫོགས་པར་
བྱེད་དགོས་པ་ནི་དགག་སྒྲུབ་གཉིས་ལས་བསྒྲུབ་བྱ་ཡིན་པ་སོགས་དགག་སྒྲུབ་
རྩོམ་གྱི་རྣམ་པ་སོ་སོར་གསལ་ཡང་ལྕགས་ཕོར་གྱི་ཆེད་དུ་སློབ་ལ་གཞོལ་བའི་
ནོར་འཁྲུལ་གྱི་ལྟ་བ་དེ་ཉིད་དགག་པའི་བརྗོད་བྱ་དེ་དག་རྩོམ་ཡིག་འདིའི་བརྗོད་
གཞི་གཙོ་བོ་ལ་ངེས་པས་རྩོམ་ཡིག་འདི་ནི་དགག་པ་གཙོ་བོ་དང་སྒྲུབ་པ་ཕལ་
103



པར་བཞག་པའི་དགག་སྒྲུབ་རྩོམ་ཡིག་ཅིག་ཡིན་ནོ། །
ལྔ་པ། རྩོམ་ཡིག་འབྲི་སྦྱོང་།
མཛའ་སེམས་ཨང་དང་པོ་འགྲན་བསྡུར་ཨང་གཉིས་པ།
གོང་གསལ་གྱི་ཁ་བྱང་དེར་བསམ་གཞིག་གིས་རྒྱུན་གཏན་སློབ་གྲྭའི་ནང་
ལུས་རྩལ་འགྲན་བསྡུར་གྱི་བྱེད་སྒོ་སྣ་ཚོགས་སྤེལ་སྐབས་འཛིན་གྲྭ་རེ་འགའི་སློབ་
ཕྲུག་གིས་མཛའ་སེམས་ཨང་དང་པོ་དང་འགྲན་བསྡུར་ཨང་གཉིས་པ་ཡིན་པའི་
རྩ་དོན་དེ་ཉིད་བརྗེད་དེ་འཛིན་གྲྭ་ཕན་ཚུན་དབར་འཁོན་འགྲས་བཟོ་བའི་སྣང་
ཚུལ་རྟག་ཏུ་མཐོང་རྒྱུ་ཡོད་པ་དེ་དག་བརྗོད་གཞིར་བྱས་ཏེ་མཛའ་སེམས་ཀྱི་གལ་
ཆེའི་རང་བཞིན་མཚོན་པའི་དགག་སྒྲུབ་རྩོམ་ཡིག་ཅིག་འབྲི་དགོས།
104



ལེའུ་བརྒྱད་པ།
ཚིགས་བཅད་རྩོམ་ཡིག
-
་ དང་པོ། ཚིགས་བཅད་ཀྱི་གོ་དོན།
ཚིགས་བཅད་ཅེས་པ་ནི་རྗོད་བྱེད་ཚིག་གིས་རྐང་པར་བཅད་པའི་ཚིག་གི་
ཕྲེང་བའི་རྣམ་པ་ཞིག་ལ་ཟེར།
གཉིས་པ། ཚིགས་བཅད་རྩོམ་ཡིག་འབྲི་བའི་ཐབས་ལམ།
ང་ཚོས་སྲོལ་རྒྱུན་ཚིགས་བཅད་རྩོམ་ཡིག་ལེགས་པོ་ཞིག་འབྲི་ཤེས་པ་་་
དགོས་ན་དང་ཐོག་ཚིགས་བཅད་རྩོམ་ཡིག་ནང་གི་ཚིགས་རྐང་དང་ ཤོ་ལོ་ཀ
ཚེག་ཁྱིམ་བཅས་ཀྱི་རྣམ་པ་མི་འདྲ་བ་རྣམས་ངོས་འཛིན་ཁ་གསལ་དང་། དེ་
དག་ལག་ལེན་ལ་འཇུག་ཚུལ་གྱི་ཐབས་ལམ་རྣམས་ངེས་པར་དུ་ཁོང་དུ་ཆུད་པ་
བྱ་དགོས། དེ་ཡང་ཚིག་རྐང་ཞེས་པ་ནི་ཚེག་ཁྱིམ་དུ་མ་ལས་གྲུབ་པའི་ཚིགས་
བཅད་ཀྱི་རྐང་པ་རེ་རེ་ལ་ཟེར་བ་དཔེར་ན། དགེ་བའི་བཤེས་གཉེན་རྣམས་ཀྱི་
མཛད་འཕྲིན་ནི་ཞེས་པ་ལྟ་བུ་དང༌། དེ་ལྟ་བུའི་ཚིག་རྐང་བཞི་རེས་དོན་རེ་
མཚོན་པར་བྱེད་པའི་ཚིག་རྐང་བཞི་ཅན་གྱི་རྣམ་པ་ཞིག་ལ་ཤོ་ལོ་ཀ་ཟེར་བ་
དཔེར་ན། དགེ་བའི་བཤེས་གཉེན་རྣམས་ཀྱི་མཛད་འཕྲིན་ནི། །རྒྱུ་སྐར་ལམ་
དུ་ཤར་བའི་ཉི་ཟླ་བཞིན། །རྒྱུན་དུ་སློབ་མར་སྐྱོན་པའི་བསླབ་བྱ་ནི། །ནད་ཀུན་
སེལ་བའི་སྨན་མཆོག་རིལ་བུ་བཞིན། ། ལྟ་བུའོ། ། ཚེག་ཁྱིམ་ནི་ཚེག་གིས་བར་
བཅད་པའི་ཁྱིམ་སྟེ་ཡིག་འབྲུ་རེ་རེ་ལ་ཟེར་བ་དཔེར་ན། དགེ་བའི་བཤེས་
105



གཉེན་ལྟ་བུ་ཚེག་ཁྱིམ་སྟེ་ཡིག་འབྲུ་བཞི་ལས་གྲུབ་པ་ལྟ་བུའོ། ། དེ་ལྟར་གོང་
གསལ་གྱི་ཚིག་རྐང་དང་ཤོ་ལོ་ཀ ཚེག་ཁྱིམ་བཅས་གསུམ་ལ་ངོས་འཛིན་་་་
གསལ་པོ་ཞིག་བྱུང་བའི་རྗེས་ཚིགས་བཅད་རྩོམ་པའི་ལག་ལེན་ལ་འཇུག་ཐབས་
འགའ་ཞིག་ངོ་སྤྲོད་ཞུས་ན། །
ཚིགས་བཅད་ཆ་ཚང་གཅིག་གྲུབ་པ་ལ་ཚིག་རྐང་བཞི་དང་ལྡན་པའི་་་༌་
ཚིགས་བཅད་ཤོ་ལོ་ཀ་གཅིག་ལས་བསྒྲུབ་དགོས་ཤིང་དེ་ལྟ་བུའི་ཚིགས་བཅད་ཤོ་
ལོ་ཀ་གཅིག་ལ་ཚེག་བར་མང་ཉུང་ཇི་ཙམ་བྱེད་མིན་ཐད་སོ་སོའི་འདོད་མོས་
ལྟར་ལས་མཐའ་གཅིག་ཏུ་ངེས་པ་མེད་ཅིང་ཚེག་བར་ཉུང་ཤོས་ལྔ་ནས་མང་ཤོས་
སོ་གསུམ་བར་ཡོད་པ་སྔར་གྱི་མཁས་པ་རྣམས་ཀྱི་གསུང་རྒྱུན་དུ་ཡོད་དོ། །འོན་
ཀྱང་ཤོ་ལོ་ཀ་གཅིག་གི་ནང་དུ་ཚིག་རྐང་སོ་སོའི་ཚེག་ཁྱིམ་མང་ཉུང་དེ་གཅིག་
མཚུངས་ཤིག་དགོས་པ་ནི། ཕ་མའི་འགྲམ་དུ་སྡོད་དུས། །ཞེས་ཚིག་རྐང་དང་
པོ་དེར་ཚེག་ཁྱིམ་དྲུག་དང་ལྡན་པ་ཞིག་བྲིས་ཟིན་ན། ཚིག་རྐང་རྗེས་མ་གསུམ་
ལ་ཡང་ཚེག་ཁྱིམ་དྲུག་དང་ལྡན་པ་ཞིག་འབྲི་དགོས་པ་དཔེར་ན། ཕ་མའི་
བཀའ་དྲིན་མ་འཚོར། ། ད་ཆ་མི་ཡུལ་འགྲིམ་དུས། ། དྲིན་ཆེན་ཕ་མ་དྲན་་་་་
བྱུང་། །ཞེས་དྲུག་ཚིག་ཁོ་ན་བསྒྲིགས་ཏེ་ཚིགས་བཅད་ཤོ་ལོ་ཀ་དེ་བསྒྲུབས་པར་
བྱེད་དགོས་པ་དང་། དེ་བཞིན་ཚེག་བར་སོ་སོའི་གཅོད་མཚམས་ཆ་དང་ཡ་
འཁེལ་སྟངས་དེ་ཡང་ངེས་པར་དུ་གཅིག་མཚུངས་ཤིག་དགོས་ཤིང་། གལ་ཏེ་
ཤོ་ལོ་ཀ་གཅིག་གི་ནང་དུ་ཚིག་རྐང་སོ་སོའི་ཚིག་བར་ཆ་དང་ཡ་འཁེལ་སྟངས་དེ་
གཅིག་མཚུངས་ཤིག་མ་བྱུང་ན་ཀློག་མཁན་དང་ཉན་མཁན་གཉིས་ཀར་སྙན་པོ་
མེད་པར་འགྱུར་རྒྱུ་ཡིན་པས་ང་ཚོས་ཚིགས་བཅད་རྩོམ་ཡིག་འབྲི་སྐབས་གཅིག་
ནས་ཚིགས་བཅད་ཤོ་ལོ་ཀ་གཅིག་གི་ནང་དུ་ཚིག་རྐང་སོ་སོའི་ཚེག་ཁྱིམ་མང་
ཉུང་མ་ཤོར་བ་དང་གཉིས་ནས་ཚིག་རྐང་སོ་སོའི་གཅོད་མཚམས་ཆ་དང་ཡ་
འཁེལ་སྟངས་གཅིག་མཚུངས་སུ་འཁེལ་བ་བྱ་རྒྱུ་དེ་ནི་ཚིགས་བཅད་རྩོམ་ཡིག་
འབྲི་བའི་ཆ་རྐྱེན་མེད་དུ་མི་རུང་བ་དེ་ཡིན་ནོ། །འོན་ཀྱང་ཚིགས་བཅད་ཤོ་ལོ་ཀ་
106



སྔོན་མ་དེའི་ཚིག་རྐང་སོ་སོའི་ཚེག་བར་དྲུག་དང་ལྡན་པ་ཞིག་ཡིན་ན་ཤོ་ལོ་ཀ་
རྗེས་མ་རྣམས་བརྒྱད་དགུ་བཅུ་སོགས་མང་དུ་བཏང་ཆོག་ལ་བདུན་དྲུག་ལྔ་
སོགས་ཉུང་དུ་བཏང་ནའང་ཆོག་གོ །
གསུམ་པ།
ཚིགས་བཅད་རྩོམ་ཡིག་འབྲི་བའི་
ལག་ལེན་གྱི་དཔེ་གཞི།
སྤྱིར་སྲོལ་རྒྱུན་ཚིགས་བཅད་རྩོམ་ཡིག་ལ་ཚེག་ཁྱིམ་ཉུང་ཤོས་ལྔ་ནས་མང་
ཤོས་སོ་གསུམ་བར་ཡོད་པ་སྔར་གྱི་མཁས་པ་རྣམས་ཀྱིས་གསུངས་མོད་ཀྱང་་
འདིར་རྒྱུན་དུ་སྤྱོད་གོ་ཡངས་ཤིང་བརྗོད་པ་བདེ་བའི་ཚིགས་བཅད་རྩོམ་ཡིག་གི་
འབྲི་ཚུལ་འགའ་ཞིག་གསལ་འགྲེལ་གྱི་ཚུལ་དུ་དཔེ་གཞི་བཀོད་ན།
ཚེག་བར་(ཁྱིམ་)དྲུག་མའི་ཚིགས་བཅད་རྩོམ་ཚུལ་རིགས་འགའ་ཞིག་
ཡོད་པ་ལས་གཅིག་སྟེ། ཚིག་རྐང་བཞི་པོ་སོ་སོའི་ཚེག་ཁྱིམ་ཆ་འགྲིག་ཏུ་ཡོད་
ཅིང་ཀློག་དུས་ཚེག་ཁྱིམ་ཆ་རེ་བྱས་ནས་ཀློག་དགོས་པ་སྟེ།
རང་དགོས་ཤེས་བྱའི་གནས་ལ། །
འབད་བརྩོན་ལྷོད་མེད་ཞུས་ན། །
རང་གི་ཕུགས་བསམ་བཟང་པོ། །
མངོན་དུ་འགྱུར་རྒྱུ་ལོད་ཡིན། །
དགེ་རྒན་བཟང་པོའི་བསླབ་བྱ། །
རྣ་རྒྱབ་རླུང་པོར་བཏང་བས། །
ད་ཆ་མདུན་ལམ་བརླག་དུས། །
འགྱོད་པའི་གླིང་དུ་ཚུད་འདུག །
ཚེག་བར་བདུན་མའི་ཚིགས་བཅད་རྩོམ་ཚུལ་རིགས་འགའ་ཞིག་ཡོད་པ་ལས་
107



ལྟ་
-
--
གཅིག་སྟེ། ཚིག་རྐང་སོ་སོའི་ཚེག་བར་ཆ་གཉིས་ཀྱི་རྗེས་སུ་ཡ་གཅིག་དང་སླར་
ཡང་ཆ་གཅིག་ཡོད་པ་དང་ཚེག་བར་ཡ་གཅིག་པོ་དེ་ཚིག་ཕྲད་ཤ་སྟག་ཡིན་པ་
ཞིག་སྟེ་དཔེར་ན། །
ཕྱོགས་བཞི་གངས་རི་ཡིས་སྐོར་བའི། །
ཁ་ལྗོངས་བློ་གསོར་གྱི་ཁྱུ་ཚོགས། །
རང་ཡུལ་དར་རྒྱས་ཀྱི་ཆེད་དུ། །
ཚན་རིག་ལག་རྩལ་ལ་སྦྱོངས་ཤིག །
དྲོད་རླུང་བསིལ་བསིལ་དུ་ལྡང་ནས། །
གངས་ཆུ་རླུང་ཐང་ལ་རྒྱུགས་ཤིང་། །
སྔོ་ལྗང་མྱུ་གུ་རྣམས་བུས་པའི། །
དཔྱིད་ཀྱི་དུས་སྟོན་དེ་སླེབས་བྱུང་། །
ཚེག་བར་བརྒྱད་མའི་ཚིགས་བཅད་རིགས་འགའ་ཞིག་ལས་ཚིག་རྐང་སོ་
སོའི་ཚེག་བར་ཡ་གཅིག་གི་རྗེས་སུ་ཆ་གསུམ་དང་སླར་ཡང་ཡ་གཅིག་ཡོད་པ་སྟེ་
དཔེར་ན།
ཁྱོད་ཕ་མ་བཟང་པོའི་བུ་ཕྲུག་ལ། །
སྐྱིད་སློབ་གྲྭར་འགྲོ་བའི་དུས་ཤིག་ཤར། །
དུས་བཟང་པོ་དམ་འཛིན་མ་བྱས་ན། །
དུས་བསྐྱར་ལོག་རྒྱག་པའི་དཔེ་ནི་མེད། །
དུག་ཐ་མ་ཁ་ལ་དགའ་དྲགས་ན། །
གློ་ཕོ་བ་སྙིང་གི་དགྲ་ནག་ཡིན། །
ཁྱེད་སྐུ་ཚེ་རིང་ཙམ་བཞུགས་འདོད་ན། །
དུག་ཐ་མ་ཁ་དེ་སྤོང་བར་མཛོད། །
ཚེག་བར་དགུ་མའི་ཚིགས་བཅད་རིགས་འགའ་ཞིག་ལས་ཚིག་རྐང་སོ་སོའི་ཚེག་
བར་ཆ་བཞིའི་རྗེས་སུ་ཡ་གཅིག་བྱས་པ་དཔེར་ན། །
108



，
-
----
ཁྲོམ་རའི་དཔལ་འབྱོར་དར་ཞིང་རྒྱས་པའི་ཐོག །
ནུབ་སྐྱོད་ཐོན་འབྱེད་ཆེན་མོའི་དཔྱིད་རླུང་ལྡང༌། །
དམངས་ཕྱུག་སྲིད་ཇུས་ལམ་བཟང་བསྟན་པའི་དུས། །
གོ་སྐབས་དམ་འཛིན་ཐུབ་པ་མཁས་པའི་རྟགས། །
ཤེས་རིག་ཡོན་ཏན་བརྩོན་པས་སྦྱོང་དང་གཅིག །
ཕ་མ་དགེ་རྒན་བཀའ་ལ་བརྩི་དང་གཉིས། །
ཞོགས་པ་སྔ་ལངས་གཟུགས་པོར་སྦྱོང་བརྡར་གསུམ། །
དེ་གསུམ་འཛོམས་ན་ཕུལ་བྱུང་སློབ་མར་འོས། །
ཚེག་བར་བཅུ་མའི་ཚིགས་བཅད་རིགས་འགའ་ཞིག་ལས་ཚིག་རྐང་སོ་
སོའི་ཚེག་བར་ཡ་གཅིག་གི་རྗེས་སུ་ཆ་གསུམ་དང་སླར་ཡང་ཡ་གཅིག་གི་རྗེས་སུ་
ཆ་གཅིག་བྱས་ཏེ་དཀྱིལ་གྱི་ཡ་གཅིག་པོ་དེ་ཚིག་ཕྲད་ཤ་སྟག་ཡིན་པ་དཔེར་ན།
སྔར་སྙིང་གི་གྲོགས་པོ་བློ་གཏད་ཀྱི་རེ་ས། །
དེང་སྡང་དགྲ་ལྟ་བུར་འགྱུར་ཚུལ་དེར་བལྟས་ན། །
སྡང་དགྲ་གཉེན་ཞེས་པ་བློ་ཁ་ཡིས་བཟོས་པས། །
མི་ཀུན་ལ་བཏང་སྙོམས་འཛིན་པ་དེ་སྐྱིད་བྱུང༌། །
འོད་ཕྱི་གསལ་ནང་གསལ་དཀར་གཙང་གི་སློབ་ཁང་། །
ལས་བསོད་ནམས་བཟང་བའི་བུ་ཕྲུག་རྣམས་འཛོམས་ཡོད། །
ཁྱེད་ཨ་མའི་སྙིང་གི་ནོར་བུ་ཞིག་ཡིན་ན། །
དུས་ཆུད་ཟོས་མེད་པར་ཤེས་ཡོན་ལ་འབུངས་ཤིག །
ཚེག་བར་བཅུ་གཅིག་མའི་ཚིགས་བཅད་རིགས་འགའ་ཞིག་ལས་ཚིག་རྐང་སོ་
སོའི་ཚེག་བར་ཆ་བཞིའི་རྗེས་སུ་ཡ་གཅིག་དང་སླར་ཡང་ཆ་གཅིག་བྱས་པའི་ཐོག་
ཡ་གཅིག་པོ་དེ་ཚིག་ཕྲད་ཤ་སྟག་ཡིན་པ་སྟེ་དཔེར་ན། །
ཀ་ཁ་ག་ང་སློབ་མཁན་བཤེས་གཉེན་གྱི་བཀའ་དྲིན། །
ཁ་ཞེ་གཉིས་མེད་ངང་ནས་དྲན་གསོ་ཞིག་གནང་སྟེ། །
109



ག་དུས་ག་བར་ཡིན་ཀྱང་བཀའ་དྲིན་དེ་བསམ་ནས། །
ང་ཅག་ཀུན་ལ་ཕན་པའི་ལས་བཟང་ཞིག་སྒྲུབས་ཤིག །
བོད་གཡུ་གཅལ་དུ་བཀྲམ་འདྲའི་སྤང་ལྗོངས་ཀྱི་སྟེང་དུ། །
དཀར་ནག་ཕྱུགས་རིགས་དུ་མ་ལོངས་སྤྱོད་ལ་རོལ་སྐབས། །
འབྲོག་པ་ཕོ་མོ་དགའ་བའི་གླུ་དབྱངས་ཀྱི་འགྱུར་ཁུག །
གནམ་སའི་བར་དུ་ཁྱབ་པའི་བྱང་ཕྱོགས་དེ་སྐྱིད་པ། །
ཚེག་བར་བཅོ་ལྔ་པའི་ཚིགས་བཅད་རིགས་འགའ་ཞིག་ལས་ཚིག་རྐང་སོ་
སོའི་ཚེག་བར་ཆ་བདུན་གྱི་རྗེས་སུ་ཡ་གཅིག་བྱས་ཐོག མཇུག་གི་ཡ་གཅིག་པོ་
དེ་ཚིག་ཕྲད་ཡིན་མིན་གང་བྱས་ཀྱང་ཆོག་པ་སྟེ་དཔེར་ན།
ཁྱོད་ཀྱི་སྐུ་གཟུགས་ཙ་རིའི་སྨྱུག་མར་ན་བཟའ་གསར་པས་བརྒྱན་ན་ཡང་། །
ཡོན་ཏན་མེད་ན་ཆ་ལུགས་མཛེས་ཀྱང་གནས་སྐབས་མིག་གི་ལྟད་མོ་ཡིན། །
ད་ལྟ་འགྲན་རྩོད་རྒྱུན་གོས་མ་ཡིན་ཤེས་ཡོན་འགྲན་པའི་དུས་བཟང་འདིར། །
ཨ་མའི་བུ་མོར་བསམ་རྒྱུ་ཡོད་ན་འགྲན་རྩོད་ཤེས་ཡོན་དེ་ལ་བྱེད། །
ཁ་བའི་ལྗོངས་ཀྱི་མི་རིགས་འདི་བཞིན་བྱམས་དང་སྙིང་རྗེའི་བདག་ཉིད་ཅེས། །
འཛམ་གླིང་ཀུན་གྱིས་བསྔགས་པའི་དུས་འདིར་ང་ཅག་མི་རབས་རྗེས་མ་ཚོས། །
སྔར་གྱི་མེས་པོའི་ལུགས་བཟང་དེ་ཉིད་སྙིང་གི་དབུས་སུ་རྒྱུན་བཅངས་ཀྱིས། །
ཐུགས་སེམས་བཟང་པོས་ཕན་པར་མེད་ཀྱང་གཞན་ལ་གནོད་པའི་ལས་དེ་་་
སྤོངས། །ཞེས་པ་ལྟ་བུའོ། །གོང་དུ་རྒྱུན་གཏན་སྤྱོད་གོ་ཆེ་བ་དང་བརྗོད་པ་བདེ་
བ་ཁག་གཅིག་ལ་དཔེར་བརྗོད་བཀོད་ཟིན་ཀྱང་ད་དུང་ཚེག་བར་བཅུ་དྲུག་མ་
ནས་ཚེག་བར་སོ་གསུམ་བར་འབྲི་སྲོལ་ཡོད་པར་གསུངས་ཀྱང་དངོས་ཡོད་ཀྱི་
ཚིགས་བཅད་རྩོམ་འབྲིའི་ལག་ལེན་ནང་ཚིག་སྦྱོར་རིང་དྲགས་ན་དེ་ཙམ་སྙན་པོ་
མེད་པར་འགྱུར་བས་ད་ལན་འདིར་དེ་ཙམ་གྱིས་འཐུས་པར་བྱས་པ་ཡིན།
110
--
--



བཞི་པ།
རྩོམ་ཡིག་འབྲི་སྦྱོང་།
(1) ཚིག་རྐང་དང་། ཤོ་ལོ་ཀ ཚེག་ཁྱིམ་བཅས་གསུམ་གྱི་གོ་དོན་བློ་
རུ་འཛིན་དགོས། །
(2) ཚིགས་བཅད་ཤོ་ལོ་ཀ་གཅིག་གི་ནང་ཚིག་རྐང་སོ་སོའི་ཚེག་བར་
གྲངས་མཉམ་ཞིང་། གཅོད་མཚམས་ཆ་དང་ཡ་འཁེལ་སྟངས་རྣམས་གཅིག་
མཚུངས་སུ་འགྱུར་བའི་རྨང་གཞིའི་ཐོག་ཚེག་བར་བདུན་མ་དང་། དགུ་མ།
བཅོ་ལྔ་བཅས་སོ་སོར་དཔེར་བརྗོད་རེ་འབྲི་དགོས།
111



ལེའུ་དགུ་པ། ཚིག་ལྷུག་གམ་ལྷུག་རྩོམ་བཤད་པ།
དང་པོ། ལྷུག་རྩོམ་གྱི་གོ་དོན།
ལྷུག་རྩོམ་ཞེས་པ་ནི་ཚིག་གི་རྐང་པས་མ་བཅད་ཅིང་། བརྗོད་བྱ་རྒྱ་ཆེ་
ལ་སྒྲིག་གཞི་རང་དབང་ཆེ་བ། མཐོང་ཐོས་མྱོང་གསུམ་གང་བྱུང་བ་རྣམས་
གསོན་ཉམས་ལྡན་ལ་བདེན་པ་བདེན་ཐུབ་ཀྱིས་ལྷུག་པར་བརྗོད་པའི་རྩོམ་རིག་
གི་རྣམ་པ་ཞིག་ལ་ཟེར། །
དེ་ཡང་དང་པོ་ཚིག་གི་རྐང་པས་མ་བཅད་པ་ཞེས་པ་སྤྱིར་ཚིག་ལྷུག་ནི་
གོང་དུ་སོང་ཟིན་པའི་ཚིགས་བཅད་ལྟར་ཚིག་རྐང་དང་ཤོ་ལོ་ཀ་སོགས་ཀྱི་བཅད་
མཚམས་གང་ཡང་མི་དགོས་པར་རང་གི་གང་བརྗོད་པར་འདོད་པའི་དོན་དེ་
ཉིད་ལྷུང་ལྷུང་དུ་བབས་པའི་ཆུ་རྒྱུན་ཞིག་དང་འདྲ་བར་བཞུར་ས་ཐམས་ཅད་ལ་
བཞུར་ཞིང་མཐར་རྒྱ་མཚོ་ཆེན་པོར་བབས་པ་ཇི་བཞིན་རྗོད་བྱེད་ཚིག་རྣམས་
ལྷུག་པོར་བརྗོད་ཆོག་པ་ན་དེ་ལྟར་བརྗོད་པའོ། ། འོན་ཀྱང་ལྷུག་རྩོམ་ནང་་་་
ཚིགས་བཅད་གཏན་ནས་ཐོན་མ་ཆོག་པ་ཡང་མ་ཡིན་ནོ། །
གཉིས་པ་བརྗོད་བྱ་རྒྱ་ཆེ་བ་ཞེས་པ་ནི་རང་གི་མཐོང་ཐོས་མྱོང་གསུམ་དུ་
གྲུབ་པའི་བྱ་དངོས་ཐམས་ཅད་ལྷུག་རྩོམ་གྱི་ལམ་ནས་བདེ་བླག་ངང་བརྗོད་པར་
ནུས་པ་སྟེ་འདས་དོན་ཕྱི་དྲན་དང་ཡུལ་སྐོར་གྱི་གནས་ཚུལ། སྐྱེ་དངོས་དང་
སྲོག་ཆགས་ཀྱི་འཕེལ་རིམ། མི་ཚོགས་སྟུག་པའི་གྲོང་ཁྱེར་གྱི་རྣམ་པ་ནས་་་
དབེན་ཞིང་འཇམ་པའི་རྩྭ་ཐང་དང་ཞིང་གྲོང་གི་རྣམ་པ་དེ་བཞིན་རིམ་ཁག་སློབ་
112



གྲྭའི་འཚོ་བ་སོགས་བརྗོད་བྱ་སྣ་ཚོགས་ཀྱི་སྒོ་ནས་བརྗོད་ཆོག་གོ །
གསུམ་པ་སྒྲིག་གཞི་རང་དབང་ཆེ་བ་ཞེས་པ་ནི་ལྷུག་རྩོམ་ལ་སྒྲུང་གཏམ་
དང་ཟློས་གར་བཞིན་སྒྲིག་གཞི་དམ་པོ་གང་ཡང་མི་དགོས་པར་རང་དབང་ཆེ་བ་
ཞིག་ཡིན་པ་སྟེ་དཔེར་ན་སྒྲུང་གཏམ་ལ་མཚོན་ན་སྔོན་འགྲོ་དང༌། འགོ་་་་
འཛུགས། འཕེལ་རྒྱས། མཐོ་རླབས། མཇུག་འབྲས་ཞེས་ སྒྲིག་གཞིའི་་
རྣམ་པ་ཧ་ཅང་གི་ཚགས་ཚུད་ཅིག་དགོས་པ་དང་ཟློས་གར་ལ་མཚོན་ན་གར་
སྟེགས་དང་འཁྲབ་ཆས་མི་སྣ་དང་རོལ་ཆ་སོགས་ཆ་ཚང་བའི་སྒྲིག་གཞི་ཞིག་
དགོས་ཀྱང་ལྷུག་རྩོམ་ལ་ནི་དེ་ལྟ་བུའི་སྒྲིག་གཞིའི་རྣམ་པ་གང་ཡང་མི་དགོས་
པར་རྩོམ་པ་པོའི་མྱོང་རྟོགས་ལ་ཤར་བའི་དོན་དེ་ཉིད་ཐད་ཀར་རམ་ཤུགས་
བསྟན་གང་རུང་ལས་ལྷུག་པར་བརྗོད་ཆོག་པ་དེ་ཡིན།
དེ་ལྟར་བརྗོད་བྱའི་དོན་རྣམས་རང་དབང་ཆེ་ལ་གསོན་ཉམས་ལྡན་ཞིང་
བདེན་པ་བདེན་ཐུབ་ཀྱི་ངང་ནས་ལྷུག་པར་བརྗོད་པ་དེ་ནི་ལྷུག་རྩོམ་གྱི་ཁྱད་
ཆོས་འབའ་ཞིག་ཏུ་མངོན་ནོ། །
གཉིས་པ།
ལྷུག་རྩོམ་གྱི་དབྱེ་བ།
སྤྱིར་ལྷུག་རྩོམ་ལ་མཚོན་བྱེད་ཀྱི་ངོ་བོ་མི་འདྲ་བ་ལ་གཞིགས་ནས་ཡིད་ཀྱི་
འགྱུར་བ་མཚོན་པའི་ལྷུག་རྩོམ་དང་། དོན་བརྗོད་ལྷུག་རྩོམ། བགྲོ་གླེང་
ལྷུག་རྩོམ་སོགས་རྣམ་པ་གསུམ་དུ་དབྱེ་བ་དང་། བརྗོད་བྱའི་ནང་དོན་ལ་
གཞིགས་ནས་ཐད་བརྗོད་ལྷུག་རྩོམ་དང་། བསྡུས་བརྗོད་ལྷུག་རྩོམ་ཞེས་་་་་
རིགས་གཉིས་སུ་དབྱེ་རྒྱུ་ཡོད་པ་ལས་འདིར་རྩོམ་འབྲིའི་སློབ་ཁྲིད་ཀྱི་རྩ་འཛིན་
དང་མཐུན་ཞིང་སློབ་མ་རྣམས་ཀྱིས་ལྷུག་རྩོམ་དངོས་སུ་འབྲི་བའི་སྦྱོང་བརྡར་བྱ་
རྒྱུར་དམིགས་ཏེ་ཐད་བརྗོད་དང་། བསྡུས་བརྗོད་ལྷུག་རྩོམ་གཉིས་ཀྱི་གོ་དོན་
དང༌། རྩོམ་དཔེ། རྩོམ་དཔེ་དབྱེ་ཞིབ་སོགས་གཙོ་གནད་དུ་བཟུང་ནས་
113



གླེང་རྒྱུ་ཡིན།
1. ཐད་བརྗོད་ལྷུག་རྩོམ། ་
Oཐད་བརྗོད་ལྷུག་རྩོམ་གྱི་གོ་དོན།
ཐད་བརྗོད་ལྷུག་རྩོམ་ནི་བརྗོད་བྱའི་དོན་གང་ཡིན་པ་དེ་ཉིད་རྗོད་བྱེད་
ཚིག་གི་ལམ་དུ་ཐད་ཀར་སྤེལ་བར་བྱ་བའི་ལྷུག་རྩོམ་གྱི་རྣམ་པ་ཞིག་ལ་བརྗོད་
ཅིང་དཔེར་ན་རྩོམ་པ་པོ་སྒྲོལ་མས་བྲིས་པའི་ཕ་ཡུལ་ཞེས་པའི་ལྷུག་རྩོམ་དེ་ཡང་
ཐད་བརྗོད་ལྷུག་རྩོམ་གྱི་དཔེ་གཞི་ཡག་པོ་ཞིག་ཡིན་པ་སྟེ། རྩོམ་ཡིག་དེའི་ནང༌
རྩོམ་པ་པོས་རང་ཉིད་ལྟེ་ཁྲག་འཕོ་སའི་ཡུལ་གངས་ལྗོངས་ལ་བཅངས་པའི་ལྷད་
མེད་དྭངས་གཙང་གི་བརྩེ་དུང་དེ་བྱ་དངོས་གཞན་གྱི་བྱེད་ནུས་སམ་ཁྱད་ཆོས་
གང་ལ་ཡང་ཁ་མ་གཡར་བར་ཐད་ཀར་རྗོད་བྱེད་ཚིག་གི་ལམ་ནས་མཚོན་པར་
བྱས་པ་ན། ང་ཚོས་ཐད་བརྗོད་ལྷུག་རྩོམ་ལེགས་པོ་ཞིག་འབྲི་ཐུབ་ཕྱིར་རྩོམ་
ཡིག་དེའི་གྲས་གང་མང་བལྟ་ཀློག་བྱ་རྒྱུ་ནི་ཤིན་ཏུ་གལ་ཆེའོ། །(ཕ་ཡུལ་ཞེས་པའི་
རྩོམ་ཡིག་དེ་བོད་རང་སྐྱོང་ལྗོངས་སློབ་གཞི་རྩོམ་སྒྱུར་ཅུས་ནས་བསྒྲིགས་པའི་དམའ་་་
འབྲིང་སློབ་དེབ་དྲུག་པར་གསལ།)
2ཐད་བརྗོད་ལྷུག་རྩོམ་གྱི་རྩོམ་དཔེ་དང་དབྱེ་ཞིབ།
གཤམ་ལ་ཐད་བརྗོད་ལྷུག་རྩོམ་གྱི་ཁྱད་ཆོས་དང་འཚམ་པའི་རྩོམ་དཔེ་
གཉིས་བཀོད་དེ་སློབ་མ་རྣམས་ཀྱི་བློ་སྒོ་འབྱེད་ཐབས་བྱ་རྒྱུ་ཡིན་པས་རྩོམ་དཔེ་
དེ་གཉིས་ལ་ངེས་པར་དུ་ཞིབ་བལྟ་བྱ་དགོས།
རྩོམ་དཔེ། ཕ་མའི་བཀའ་དྲིན་ཚོར་བ།
ཕ་མའི་འགྲམ་དུ་སྡོད་དུས། ། ཕ་མའི་བཀའ་དྲིན་མ་ཚོར། །
ད་ཆ་གཞན་ཡུལ་འགྲིམ་དུས། །ཕ་མའི་བཀའ་དྲིན་དྲན་བྱུང་། །
114



ཞེས་པའི་གནའ་གཏམ་དེ་ནི་ཅི་འདྲའི་བདེན་པ་ལ་ཨང་། ང་རང་ཕ་
མའི་འགྲམ་དུ་བསྡད་དེ་སློབ་ཆུང་འཚོ་བ་ལ་རོལ་སྐབས་ཕ་མ་གཉིས་ཀྱིས་བརྩེ་
བ་རྒྱ་མཚོ་ལྟར་ཟབ་པའི་བྱམས་སྐྱོང་ལ་བརྟེན་ནས་འཚོ་སྐྱོང་ལེགས་པར་གནང་
ན་ཡང་ད་དུང་དེ་ཚོའི་བཀའ་དྲིན་མ་ཚོར་བར་སུན་སྣང་དང་འཁང་ར་ཁོ་ན་
བྱས་ཏེ་ཕ་མའི་ཐུགས་སེམས་དཀྲུག་པའི་འདས་ཟིན་གྱི་བྱ་སྤྱོད་དེ་དག་ད་ལྟ་
ཡིད་ལ་འཆར་སྐབས་སེམས་ཁོང་གི་ནམ་མཁར་འགྱོད་གདུང་གི་སྤྲིན་ནག་
འཁྲིགས་ཤིང་སྨྲེ་སྔགས་ཀྱི་སྒྲ་བརྒྱ་ཞིག་རང་དབང་མེད་པར་ཕྱིར་ཐོན་བྱུང༌། །
ཀྱེ་མ་ཀྱེ་ཧུད། ...... ངས་སློབ་ཆུང་གི་འཚོ་བའི་ལོ་ཟླའི་ནང་བྱམས་
ལྡན་ཕ་མ་གཉིས་ཀྱིས་ངའི་མདུན་ལམ་ཆེད་དུ་སྐུ་ལས་སྐྱོན་ཞིང་བསླབ་བྱ་བཟང་
པོ་གནང་བ་དེ་དག་བླ་ན་མ་མཆིས་པའི་བརྩེ་སེམས་ལས་འཕྱུར་བའི་བདུད་རྩིའི་
འོ་དཀར་ཞིག་ཡིན་པ་ཚོར་ཤེས་ཀྱིས་ཕ་མའི་ཐུགས་སེམས་དཀྲུག་པའི་བྱ་ངན་དེ་
འདྲ་བརྩམས་མེད་ཚེ་ད་ལྟའི་སྐབས་འདིར་འགྱོད་གདུང་གིས་ལུས་སེམས་་་་་
མནར་ཞིང་དགོང་མོ་རྟག་པར་ཉི་མ་ནུབ་ས་ལ་ཁ་ཕྱོགས་ཏེ་ཡིད་སྐྱོའི་མཆི་མ་
ལྷུང་ལྷུང་དུ་བབས་པའི་དུས་འདི་འདྲ་ཞིག་ཅི་ལ་ཡོང་སྲིད་དམ།
བྱམས་བརྩེའི་བདག་ཉིད་དུ་གྱུར་པའི་ཡབ་ཡུམ་གཉིས་པོ་ལགས། ང་
རང་ཁྱེད་གཉིས་ཀྱི་སྐུ་འགྲམ་ནས་ཁ་བྲལ་ཏེ་གཞན་ཡུལ་འགྲིམ་ནས་བྱ་གཞག་ཆེ་
ཆུང་མཐའ་དག་རང་གི་ཕྲག་ཐོག་ཏུ་བབས་སྐབས་གཞི་ནས་འཇིག་རྟེན་འདིའི་
ཐོག་ཁྱེད་གཉིས་ཀྱི་བྱམས་བརྩེ་དང་བཀའ་དྲིན་ལས་ཆེ་བ་ཞིག་མེད་པ་ཚོར་ཤེས་
གཏིང་ཟབ་ཅིག་བྱུང་ཡང་ད་ལྟ་སྐྱོ་སྐྱོ་གཞན་ཡུལ་འགྲིམ་བཞིན་པའི་བུ་ཆུང་ངས་
དཀར་དཀར་གྱི་ཤོག་བུའི་སྟེང་དུ་ནག་ནག་གི་ཡིག་ཆུང་ལ་བརྟེན་ནས་ཁྱེད་
གཉིས་ཀྱི་བཀའ་དྲིན་ཚོར་ཤེས་དང་བུ་ཕྲུག་གིས་ཕ་མར་བཅངས་པའི་ལྷད་མེད་
ཀྱི་བརྩེ་སེམས་དེ་ཉིད་མཚོན་པར་བྱ་རྒྱུ་ལས་མ་འདས།
འོན་ཀྱང་དུས་ད་ནས་བཟུང་ངས་སྔར་བྱས་ཀྱི་བྱ་ངན་བསླབ་བྱ་རུ་རྩིས་ཏེ་
ཕྱིན་ཆད་ཀྱི་མི་ཚེའི་ལམ་བུའི་ཐོག་ཁྱེད་གཉིས་ཀྱི་བསླབ་གདམས་བཟང་པོ་་
་་་་་
115



རྣམས་མ་བརྗེད་སྙིང་བཅངས་ཀྱིས་ཤེས་རིག་གི་རྒྱ་མཚོའི་དབུས་ནས་ཡོན་ཏན་
གྱི་ནོར་བུ་བླངས་ཏེ་གཞན་ཕན་གྱི་ལྷག་བསམ་དཀར་པོས་འགྲོ་བ་སེམས་ཅན་
རྣམས་ལ་ཕན་ཐོགས་བྱེད་མཁན་གྱི་མི་སྣ་ཕུལ་བྱུང་ཞིག་ཏུ་འགྱུར་བ་བྱས་ནས་
ཁྱེད་གཉིས་ཀྱི་ཐུགས་རེ་ཆུད་ཟོས་སུ་མི་འགྲོ་བའི་འབད་པ་ལྷོད་མེད་བྱ་རྒྱུ་ཡིན་
པས་བརྩེ་བའི་ཡབ་ཡུམ་གཉིས་པོ་ཐུགས་བློ་བདེ་བར་ཞུགས་ཤིག
རྩོམ་དཔེ་དབྱེ་ཞིབ། །
གོང་གསལ་གྱི་ཕ་མའི་བཀའ་དྲིན་ཚོར་བ་ཞེས་པའི་ལྷུག་རྩོམ་དེ་ ཐད་
བརྗོད་ལྷུག་རྩོམ་དུ་ཇི་ལྟར་གྲུབ་མིན་སྐོར་ལ་དཔྱད་ཞིབ་རགས་ཙམ་ཞུས་ན། །
རྩོམ་ཡིག་དེར་དུམ་མཚམས་ཆེ་བ་གསུམ་ལས་གྲུབ་ཅིང་དུམ་བུ་དང་པོའི་
ནང་བྱམས་ལྡན་ཕ་མ་དང་ཁ་བྲལ་ནས་གཞན་ཡུལ་འགྲིམ་བཞིན་པའི་བུ་ཕྲུག་
ཅིག་གིས་རང་ཉིད་དེ་སྔོན་ཕ་མའི་འགྲམ་དུ་སྡོད་སྐབས་ཕ་མ་གཉིས་ཀྱིས་རང་
གི་མདུན་ལམ་ཆེད་དུ་འཇམ་རྩུབ་སྣ་ཚོགས་ཀྱིས་བསླབ་བྱ་སྐྱོན་པ་དེ་དག་ལ་
ཉན་འཇོག་མ་བྱས་པར་ཕ་མར་འཁང་ར་དང་སུན་སྣང་བྱས་པའི་བྱ་སྤྱོད་ངན་
པ་དེ་དག་ད་ལྟ་གཞན་ཡུལ་འགྲིམ་སྐབས་ནོར་འཁྲུལ་ཡིན་པ་ཤེས་ཚོར་གྱིས་
འགྱོད་པ་དྲག་པོས་ལུས་སེམས་མནར་ཞིང་དགོང་མོ་རྟག་པར་རང་ཡུལ་གྱི་་
ཕྱོགས་སུ་ཁ་གཏད་ནས་མཆི་མ་ལྷུང་ལྷུང་དུ་བབས་པའི་ཡིད་སྐྱོའི་རྣམ་པ་དེ་
དག་མཚོན་པར་བྱས་པ། །
དུམ་བུ་གཉིས་པའི་ནང་དེ་སྔོན་ཕ་མའི་འགྲམ་དུ་སྡོད་སྐབས་ཕ་མའི་
བཀའ་ལ་བརྩི་བཀུར་ཚུལ་བཞིན་མ་ཞུས་པ་དེས་ད་ལྟ་གཞན་ཡུལ་འགྲིམ་སྐབས་
འགྱོད་པ་དྲག་པོས་མནར་ན་ཡང་ཕ་མ་དང་ཁ་བྲལ་ཟིན་པས་བྱ་ཐབས་གཞན་
གང་ཡང་མེད་པར་ཡི་གེའི་ལམ་ནས་འགྱོད་པའི་སྨྲེ་སྔགས་འདོན་རྒྱུ་ལས་མ་
བསྡད་པས་དུམ་བུ་དེས་ད་ལྟ་ཕ་མའི་འགྲམ་དུ་ཡོད་བཞིན་པའི་བུ་ཕྲུག་རྣམས་
ལ་རང་ཉིད་ཕ་མ་དང་ཁ་མ་བྲལ་གོང་ཕ་མའི་བཀའ་ལ་བརྩི་བཀུར་ཚུལ་བཞིན་
ཞུ་དགོས་པ་དང་དེ་ལྟར་མ་ཞུས་ཚེ་སླད་འགྱོད་པ་སྐྱེས་ཀྱང་ཕྱི་དྲགས་པའི་་
116



གནས་ལུགས་དེ་དག་གསལ་སྟོན་བྱས་ཡོད།
དུམ་བུ་གསུམ་པའི་ནང་ཕ་མ་དང་ཁ་བྲལ་ཟིན་པའི་བུ་ཕྲུག་དེས་སྔར་བྱས་
ཀྱི་བྱ་ངན་དག་བསླབ་བྱ་རུ་རྩིས་ཏེ་ཕྱིན་ཆད་ཀྱི་མི་ཚེའི་ལམ་བུའི་ཐོག་ཕ་མའི་
ཐུགས་རེ་ཆུད་ཟོས་སུ་མི་འགྲོ་བའི་འབད་པ་ལྷོད་མེད་བྱ་རྒྱུའི་ཡིད་ཀྱི་དམ་
བཅའ་དེ་དག་མཚོན་པར་བྱས་པ་ཡིན། །
དེ་ལྟར་རྩོམ་ཡིག་དེའི་ནང་བྱམས་ལྡན་ཕ་མའི་འགྲམ་དུ་སྡོད་སྐབས་ཕ་
མའི་བཀའ་ལ་བརྩི་བཀུར་ཚུལ་བཞིན་མ་ཞུ་མཁན་གྱི་བུ་ཕྲུག་ཅིག་ད་ལྟ་གཞན་
ཡུལ་འགྲིམ་སྐབས་ཕ་མའི་བཀའ་དྲིན་ཚོར་ཞིང་དེ་སྔོན་གྱི་བྱ་ངན་དག་ལ་འགྱོད་
པ་དྲག་པོ་སྐྱེས་པའི་སྐོར་དེ་ཐད་ཀར་མཚོན་པར་བྱས་པ་ལས་ཤུགས་སུ་དོན་
གང་ཡང་རྟོགས་རྒྱུ་མེད་པས་རྩོམ་ཡིག་དེ་ནི་ཐད་བརྗོད་ལྷུག་རྩོམ་གྱི་དཔེ་གཞི་
ཚད་ལྡན་ཞིག་ཡིན།
རྩོམ་དཔེ། གངས་ལྗོངས་ལ་བཅངས་པའི་བརྩེ་སེམས། །
ང་རང་དགའ་སྐྱོའི་རླབས་སྒྲ་ཟུང་དུ་འཇུག་པའི་འཇིག་རྟེན་མི་ཡུལ་
འདིར་མ་ཡི་མངལ་ལས་ལྷུང་མ་ཐག་བརྩེ་བའི་བདག་ཉིད་ཡབ་ཡུམ་གཉིས་ཀྱིས་
ཕ་བཟང་གི་བུ་ཞེས་སྙན་པའི་མིང་ནས་འབོད་ཅིང་དགའ་བའི་འཛུམ་གྱིས་་
བསུས་ཏེ་མཚོ་ལྟར་ཟབ་པའི་བྱམས་སྐྱོང་ལ་བརྟེན་ནས་ལེགས་པར་གསོ་སྐྱོང་
མཛད། དེ་ལྟར་ཉིན་ཞག་གི་འཁོར་ལོ་དེ་ཟླ་ལ་ཟླ་འབྲེལ་ཞག་གི་འཁོར་ལོ་ལོ་
ལ་འབྲེལ་ཏེ་ཡུད་ཙམ་ཞིག་ལ་ང་རང་བྱིས་པ་ལོ་བརྒྱད་ལ་སླེབས་ཙ་ན་ཆུ་མགོ་
གངས་རི་ལ་ཐུག་དགོས་པ་བཞིན་བླང་དོར་གྱི་རྩ་བ་ཤེས་རིག་ལ་ཐུག་པ་མཁྱེན་
ནས་མི་རྣམས་ཀྱི་ཤེས་རིག་གི་སྒོ་མོ་འབྱེད་པའི་ལྡེ་མིག་སྟེ་སྐྱིད་པའི་མ་ཡུམ་སློབ་
གྲྭ་རུ་གཏོང་བ་གནང༌། ང་རང་དགའ་སྐྱིད་ལྡན་པའི་སློབ་ཆུང་གི་འཚོ་བའི་
ཁྲོད་གནས་མཆོག་གངས་ཅན་ཞེས་པའི་མཚན་སྙན་དེ་མཁའ་དབྱིངས་མཐོན་
པོ་ལས་གྲགས་པའི་འབྲུག་སྒྲ་ཇི་བཞིན་ཐོས་མྱོང་ཡོད་ནའང་ཇི་ལྟར་བྱས་ཏེ་ང་
རང་ལྟེ་ཁྲག་འཕོ་སའི་གནས་འདི་དེ་ལྟ་བུའི་མངོན་པར་མཛེས་ལ་མཚན་སྙན་
117



ཡོངས་སུ་གྲགས་པའི་གནས་མཆོག་ཅིག་ཡིན་པ་གཏིང་མ་ལོན་ལ་དེར་བཅོས་
མིན་བརྩེ་སེམས་ཤིག་ཀྱང་སྐྱེ་མ་མྱོང་། འོན་ཀྱང་མཁྱེན་བརྩེའི་བདག་ཉིད་
ཅན་གྱི་བཤེས་གཉེན་རྣམ་པའི་ཟབ་ཅིང་རྒྱ་ཆེའི་རབ་རིམ་གྱི་སློབ་ཁྲིད་དང་མིག་
མཐོང་ལག་ཟིན་གྱི་དངོས་དོན་ལས་ང་རང་སྐྱེ་ས་འཚར་སའི་གནས་ཏེ་གངས་
ལྗོངས་འདི་ནི་མིང་དོན་མཚུངས་པའི་གནས་མཆོག་ཁྱད་པར་ཅན་ཞིག་ཡིན་པ་
ད་གཟོད་གསལ་ལྷམ་མེར་རྟོགས་བྱུང་ལ་དེར་བཅོས་མིན་བརྩེ་སེམས་ཤིག་ཀྱང་
སྐྱེས་བྱུང༌། ཨེ་མ་གངས་ལྗོངས་ལགས། ཁྱོད་ལ་གནས་མཆོག་ཅེས་བརྗོད་
རིགས་ཏེ་ཁྱེད་ཀྱི་ཁོར་ཡུག་ན་ཆགས་པའི་བྱ་དངོས་མཐའ་དག་ནི་ཕྱོགས་འགྱུར་
དང་རིན་བྲལ་མཛེས་སྡུག་ཕུན་སུམ་ཚོགས་པ་འབའ་ཞིག་ཏུ་གྲུབ་པ་སྟེ་ཁྱེད་ཀྱི་
དབུ་སྟོད་ན་ཆགས་པའི་མུ་མེད་ཀྱི་ནམ་མཁའ་དེ་ནི་སྔོ་ཞིང་དྭངས་བ་རིན་ཆེན་
གཡུ་ཡིས་བརྒྱན་པ་ལྟ་བུ་དང་ཨ་སྔོན་ནམ་མཁའ་ཡི་སྟེང་དུ་སྤྲིན་དཀར་ཚོམ་བུ་
འགའ་ཞིག་མཆིས་པ་ནི་མུ་ཏིག་གི་ཕྲ་རྒྱན་བཏབ་པ་དང་གཉིས་སུ་མ་མཆིས།
ད་དུང་ཡངས་ཤིང་རྒྱ་ཆེ་བའི་བྱང་རྩྭ་ཐང་དང་བརྗིད་ཆགས་ཡིད་དུ་འོང་བའི་
ཇོ་མོ་གླང་མ་དུས་བཞིར་འགྱུར་བ་མེད་པའི་གངས་དཀར་ཏི་སི་ཤང་ཤང་དུ་
རྒྱུག་པའི་མཚོ་དང་མཚེའུ་ལ་སོགས་པ་དེ་དག་གིས་འགྲན་བྲལ་གངས་ཅན་ཁྱོད་
ཀྱི་རྒྱན་དུ་གྱུར་ལ་དེ་བཞིན་བརྗིད་རླབས་ཆེ་ཞིང་གཟི་བརྗིད་ཀྱི་མཚན་ཁ་འབར་
བའི་ཕོ་བྲང་པོ་ཏ་ལ་དང་བྱིན་རླབས་ཀྱི་བདུད་རྩི་འཇོ་བའི་ཇོ་ཤག་རྣམ་གཉིས།
ཤེས་རིག་གི་རྒྱ་མཚོ་འཁྱིལ་བའི་སེ་འབྲས་དགའ་གསུམ་དང་བཀྲ་ཤིས་ལྷུན་པོ་
སོགས་འདི་རྣམས་ཀྱིས་ཁྱོད་ཀྱི་བུ་ཕྲུག་ཚོའི་མེས་པོ་རྣམས་ཀྱི་རླབས་ཆེན་མཛད་
འཕྲིན་དང་ཤེས་རིག་གི་དགེ་མཚན་མངོན་པར་བྱེད་ལ་ང་ཚོའི་མི་རིགས་ཧྲིལ་
པོའི་གཟི་བརྗིད་དང་སྤོབས་པ་མཚོན་པར་བྱེད། །
དེ་ན་ང་རང་གངས་ཅན་གྱི་མ་མའི་ཤ་ཁྲག་ལས་ཆད་པའི་གངས་ཕྲུག་ཅིག་
ཡིན་པ་ན་ངས་མ་ལ་བཅངས་པའི་བརྩེ་སེམས་ནི་རི་ལྟར་བརྟན་ལ་མཚོ་ལྟར་
ཟབ། ཁྱེད་ཀྱི་པང་དུ་འཚར་ལོང་བྱུང་བའི་བུ་ཕྲུག་རྣམས་སྔར་ནས་ད་བར་
་
118



ཁྱེད་ཀྱིས་གསོན་ཤུགས་དང་སྤོབས་པ་སྦྱིན་ཞིང་ཁྱེད་ཀྱི་རིགས་རྒྱུད་ལས་ཆད་
པའི་བུ་ཕྲུག་ཡོད་དོ་ཅོག་ནི་ཞི་བདེ་དང་ཡ་རབས་བདེན་འཛིན་ཁོ་ན་གཙིགས་
སུ་འཛིན་པའི་བུ་ཕྲུག་འབའ་ཞིག་ཏུ་གྲུབ་པས་ངས་ཀྱང་རང་གི་རྐང་ལམ་ཕྲ་
མོའི་སྟེང་མེས་པོའི་མཛད་འཕྲིན་སྐྱོང་བཞིན་མུ་མཐུད་མདུན་སྐྱོད་བྱེད་རྒྱུ་ལས་
ཁྱེད་ཀྱི་རྐང་པ་འདྲེན་པའི་བྱ་སྤྱོད་ནི་ནམ་འཚོའི་བར་མི་བྱེད་དོ། །
རྩོམ་དཔེ་དབྱེ་ཞིབ། །
གོང་གསལ་གྱི་གངས་ལྗོངས་ལ་བཅངས་པའི་བརྩེ་སེམས་ཞེས་པའི་རྩོམ་
ཡིག་དེ་ཡང་ཐད་བརྗོད་ལྷུག་རྩོམ་ལ་ཇི་ལྟར་གྲུབ་མིན་གྱི་དབྱེ་ཞིབ་རགས་ཙམ་
ཞུས་ན། རྩོམ་ཡིག་དེའི་ནང་གངས་ཅན་ཡུལ་དུ་སྐྱེས་པའི་བུ་ཕྲུག་ཅིག་གིས་
རང་ཉིད་སྐྱེ་ས་འཚར་སའི་ཕ་ཡུལ་དེ་ཉིད་གནས་མཆོག་ཅིག་ཡིན་པ་བདེན་
དངོས་འགའ་ཞིག་དཔེ་རུ་དྲངས་ཏེ་གསལ་སྟོན་བྱས་པ་དང་ཆབས་ཅིག་གནས་
མཆོག་གམ་རང་གི་ཕ་ཡུལ་དེ་ལ་བཅངས་པའི་བརྩེ་སེམས་དེ་ཡང་ལྷད་མེད་
དྭངས་གཙང་དང་ནམ་ཡང་འགྱུར་བ་མེད་པ་ཞིག་ཡིན་པ་དེ་ཐད་ཀར་རམ་
མངོན་པར་གསལ་བའི་སྒོ་ནས་མཚོན་པར་བྱས་ཡོད་པ་ན་རྩོམ་ཡིག་དེ་ཡང་ཐད་
བརྗོད་ལྷུག་རྩོམ་གྱི་དཔེ་གཞི་རུ་འཇོག་རིགས་པའོ། །
2. བསྡུས་བརྗོད་ལྷུག་རྩོམ།
Dབསྡུས་བརྗོད་ལྷུག་རྩོམ་གྱི་གོ་དོན།
བསྡུས་བརྗོད་ལྷུག་རྩོམ་ནི་ལྷུག་རྩོམ་ཡིན་པ་གང་ཞིག་རང་གི་བརྗོད་པར་
འདོད་པའི་དོན་གང་ཡིན་པ་དེ་ཐད་ཀར་ཚིག་ཟིན་དུ་མ་བསྟན་པར་དངོས་པོ་
གཞན་གྱི་བྱེད་ནུས་དང་། ཁྱད་ཆོས་སོགས་ལ་ཁ་གཡར་ནས་བརྗོད་པར་བྱ་
བའི་རྩོམ་ཚུལ་གྱི་རྣམ་པ་ཞིག་ལ་བརྗོད་དོ། །
དེ་ཡང་ལྗོངས་ཞིང་ལས་གསར་དུ་བསྒྲིགས་པའི་དམའ་འབྲིང་སློབ་དེབ་
119



༡
གསུམ་པའི་སློབ་ཚན་གཉིས་པ་སྦྱར་སྡོང་ལ་བསྔགས་པ་ཞེས་པའི་རྩོམ་ཡིག་དེ་
ཡང་བསྡུས་བརྗོད་ལྷུག་རྩོམ་གྱི་དཔེ་གཞི་ཞིག་ཡིན་པ་སྟེ། རྩོམ་ཡིག་དེའི་ནང་
བརྗོད་པར་བྱ་བའི་དོན་ངོ་མ་བྱང་ཕྱོགས་ཀྱི་ཞིང་པ་རྣམས་ཀྱིས་རང་གི་འགོ་
ཁྲིད་འོག་དཔའ་ངར་ཞུམ་མེད་ཀྱིས་འཇར་འགོག་དམག་འཁྲུག་རྒྱུན་འཁྱོངས་
བྱེད་བཞིན་པའི་སྙིང་སྟོབས་ལ་བསྟོད་པ་ཕུལ་བ་ཞིག་ཡིན་ཀྱང་། རྩོམ་པ་པོས་
བརྗོད་དོན་དེ་ཉིད་ཐད་ཀར་མ་བརྗོད་པར་བྱང་ཕྱོགས་སུ་སྐྱེས་པའི་སྦྱར་སྡོང་གི་
ཐུན་མོང་མ་ཡིན་པའི་སྣང་བརྙན་དེ་དག་ཞིབ་འབྲི་བྱས་ཏེ་མཚོན་པར་བྱས་པ་
ན། རྩོམ་ཡིག་དེ་ནི་བསྡུས་བརྗོད་ལྷུག་རྩོམ་གྱི་ཁྱད་ཆོས་འབུར་དུ་ཐོན་པའི་
དཔེ་གཞི་ལེགས་པོ་ཞིག་ཡིན་པས་བལྟ་ཀློག་བྱ་རྒྱུ་ཤིན་ཏུ་གལ་ཆེའོ། །
2 བསྡུས་བརྗོད་ལྷུག་རྩོམ་གྱི་རྩོམ་དཔེ་དང་དབྱེ་ཞིབ།
རྩོམ་དཔེ། ཡང་ལཱ། །
འགྲོ་ཀུན་འཚོ་གནས་བྱེད་སའི་འཇིག་རྟེན་འདིར་གཞན་ཕན་ཁོ་ནས་
དུས་འདའ་བའི་སྲོག་ལྡན་དང་དངོས་པོ་མི་ཉུང་བ་ཞིག་མཆིས་ཀྱང་ངའི་སྙིང་
ཁམས་ཀྱི་ས་གཞིའི་སྟེང་དུ་བག་ཆགས་ཀྱི་ས་བོན་འཇོག་མཁན་ནི་མཚན་མོའི་
མུན་པ་སེལ་ཕྱིར་རང་ལུས་ཡོངས་རྫོགས་མེར་བསྲེགས་ཀྱང་ད་དུང་དགའ་སྤྲོའི་
འཛུམ་མདངས་འཕྱུར་ཞིང་ཞུམ་མེད་ཀྱི་སྙིང་སྟོབས་མངོན་པར་བྱེད་མཁན་
ཡང་ལཱ་དེ་རང་ལགས། ཀྱེ་ཀྱེ་...... ཡང་ལཱ། ནག་འཁྱིལ་ལེར་བསྡད་པའི་
འཇིག་རྟེན་ཞིག་ཏུ་ཁྱེད་ཕེབས་ཏེ་རང་ལུས་འོད་དུ་འགྱུར་སྐབས་དེ་གའི་མུན་པ་
དེ་མུར་བཅོམ་ཞིང་དཀར་གསལ་ཡིད་དུ་འོང་བའི་འཇིག་རྟེན་ཞིག་གསར་སྐྲུན་
བྱེད། ཁྱེད་ཀྱིས་བདག་ལས་གཞན་གཅེས་ཀྱི་མཛད་བཟང་རླབས་པོ་ཆེར་
བརྟེན་ནས་རང་གི་ལུས་ཕུང་ཡོངས་རྫོགས་མིའི་རིགས་ཀྱི་མ་རིག་མུན་པ་སེལ་
བའི་བྱ་གཞག་ཁོ་ནའི་ཆེད་དུ་ཕུལ་ཏེ་རང་ཉིད་ལ་ཁེ་གྲགས་གང་ཡང་བརྩོན་
ལེན་མི་བྱེད་པར་ནམ་ཡང་དཀྱུས་མའི་ངང་ཚུལ་འཛིན་པའི་བྱ་སྤྱོད་དེ་ནི་ཀུན་
120



གྱིས་བསྟོད་པར་འོས་པ་ཞིག་མ་ཡིན་ནམ། ཁྱེད་ཀྱིས་རང་ལུས་ཡོངས་རྫོགས་
མེར་བསྲེགས་ཏེ་རང་ལ་ལྷག་པ་ནི་བཞུ་ཐིགས་ཕྲན་བུ་ཙམ་དུ་འགྱུར་ཡང་ད་
དུང་འཁང་ར་དང་སུན་སྣང་ཡིད་ཆད་སོགས་གང་ཡང་མངོན་རྒྱུ་མེད་པར་་་
འཛུམ་མདངས་རབ་ཏུ་རྒྱས་ཏེ་ནོར་འདོད་ཀྱི་སྐྱེ་བོ་ལ་རིན་བྲལ་ནོར་བུ་ཐོབ་པ་
ལྟར་སྤྲོ་བཞུགས་གནང་བ་དེ་ནི་ཅི་འདྲའི་མཛད་སྤྱོད་ཕུལ་བྱུང་ཞིག་རེད་ཨང་།
བཀའ་དྲིན་གྱི་བདག་ཉིད་དུ་གྱུར་པའི་ཡང་ལཱ། ཁྱེད་ཀྱིས་ང་དང་འདྲ་བའི་མི་
སྣ་ཁྲི་སྟོང་མང་པོར་རང་ལུས་ལས་མཆེད་པའི་དཀར་གསལ་ཡིད་དུ་འོང་བའི་
ཟེར་བརྒྱ་ཕངས་མེད་དུ་སྦྱིན་ཏེ་མུན་པའི་གོ་སྐབས་ཏིལ་འབྲུ་ཙམ་ཡང་རྨེག་མེད་
དུ་བཅོམ་ནས་བདེ་སྐྱིད་རྫོགས་ལྡན་གྱི་ལེགས་ལམ་དུ་ཁྲིད་དེ་རང་རྐྱ་འཕེར་བའི་
མི་སྣ་ཞིག་ཏུ་འགྱུར་བ་མཐོང་སྐབས་མུན་སེལ་གྱི་སྒྲོན་མེ་ཡང་ལཱ་ཁྱེད་ལ་སྙིང་
དབུས་ནས་གུས་བཀུར་དང་བསྟོད་བསྔགས་མི་འབུལ་བ་ཅི་ལ་སྲིད། མུན་
སེལ་གྱི་སྒྲོན་མེ་ཡང་ལཱ། ད་ལྟ་ཁྱེད་ལ་ལྷག་པ་ནི་བཞུ་ཐིགས་ཕྲན་བུ་ཙམ་ཞིག་
ལས་མེད་ན་ཡང་ད་དུང་བློ་བདེ་བག་ཕེབས་ཀྱི་ངང་ཚུལ་ཁོ་ན་འཛིན་པ་མཐོང་
སྐབས་ཁྱེད་ཀྱི་དགེ་མཚན་དང་གཅིག་མཚུངས་སུ་གྱུར་པའི་སྐྱེ་མཆོག་ཅིག་སྟེ་ང་
ཡི་དགེ་བའི་བཤེས་གཉེན་རྣམས་ཡིད་ལ་འཁོར་ཞིང་ཁོང་རྣམ་པས་ཀྱང་རང་
ཉིད་ལ་དབང་གྲགས་སོགས་གང་ཡང་བརྩོན་ལེན་མ་བྱས་པར་མི་ཚེ་ཧྲིལ་པོ་མི་
རབས་རྗེས་མ་གསོ་སྐྱོང་བྱེད་པའི་བྱ་གཞག་རླབས་ཆེན་དེར་འབུལ་བཞིན་པ་ན་
བཀའ་དྲིན་བླ་ན་མ་མཆིས་པའི་དགེ་བའི་བཤེས་གཉེན་དེ་དག་ཀྱང་མ་རིག་མུན་
སེལ་གྱི་སྒྲོན་མེ་ཡང་ལཱ་ཁྱེད་ཀྱི་དཔེ་ཟླ་རུ་འོས་སོ། །
རྩོམ་དཔེ་དབྱེ་ཞིབ།
གོང་གསལ་གྱི་ཡང་ལཱ་ཞེས་པའི་བསྡུས་བརྗོད་ལྷུག་རྩོམ་དེར་དབྱེ་ཞིབ་
རགས་ཙམ་ཞུས་ན་རྩོམ་ཡིག་དེའི་ནང་བརྗོད་པར་བྱ་བའི་དོན་ངོ་མ་དེ་ནི་སློབ་
གསོའི་ལས་རིགས་ཐོག་ཕྱག་ལས་གནང་བཞིན་པའི་དགེ་བའི་བཤེས་གཉེན་
རྣམས་ཀྱིས་མི་ཚེ་གཅིག་རིང་རང་ཉིད་ལ་དབང་གྲགས་དང་དམིགས་བསལ་གྱི་
121



ཐོབ་ཐང་གང་ཡང་བརྩོན་ལེན་མ་གནང་བར་རང་ནུས་ཡོད་ཚད་མི་རབས་རྗེས་
མ་གསོ་སྐྱོང་བྱེད་པའི་བྱ་གཞག་རླབས་ཆེན་དེར་ཕུལ་བའི་ཕུལ་བྱུང་མཛད་རྗེས་
དེ་དག་ལ་བསྟོད་གླུ་ཕུལ་བ་ཞིག་ཡིན་ཀྱང་བརྗོད་དོན་དེ་ཉིད་ཐད་ཀར་དངོས་
སུ་མ་བརྗོད་པར་བརྗོད་དོན་དེ་ཉིད་དང་ཁྱད་ཆོས་ཡོངས་སུ་མཚུངས་པའི་ཡང་
ལཱ་ཡི་བྱེད་ནུས་དང་དགེ་མཚན་བཟང་པོ་རྣམས་དངོས་སུ་གླེང་བའི་སྒོ་ནས་
ཤུགས་ལ་བརྗོད་དོན་དེ་ཉིད་མཚོན་པར་བྱེད་པ་ན་རྩོམ་ཡིག་དེར་བསྡུས་བརྗོད་
ལྷུག་རྩོམ་གྱི་ཁྱད་ཆོས་ཡང་དག་ལྡན་པས་སློབ་མ་རྣམས་ཀྱིས་བལྟ་ཀློག་གང་མང་
བྱ་དགོས་སོ། །
རྩོམ་དཔེ། བྲག་རྡོ། །
འཇིག་རྟེན་འདི་ནི་རླུང་རླབས་ཁྲོད་ཀྱི་ཆུ་བོ་ཞིག་དང་འདྲ་ལ་སྣེ་འཛོམས་
ལྡུམ་རའི་ནང་གི་མེ་ཏོག་ཅིག་དང་ཡང་འདྲ་བས་འཇིག་རྟེན་འདིར་འཚོ་གནས་
བྱེད་བཞིན་པའི་གང་ཟག་དག་ལ་ཡང་ཆགས་སྡང་གི་སྤུ་རིས་སྣ་ཚོགས་སུ་གྲུབ་
པ་ནི་མིག་ལྡན་ཀུན་གྱི་མཐོང་ཆོས་སུ་གྲུབ། དེ་ན་རྩེ་མོ་གནམ་ལ་ཟུག་འདྲའི་
བྲག་རྡོ་ཁྱོད། ཁྱོད་ཀྱི་སྲ་ཞིང་བརྟན་པའི་གཟུགས་ཁམས་དེར་སྐྱེ་བོ་གཞན་
གྱིས་བསྟོད་པར་བྱེད་སྲིད་ཀྱང་ང་ནི་ཁྱོད་ལ་འཁོན་འཛིན་དང་ཞེན་པ་གཏིང་
ནས་ལོག དཔྱིད་ཀྱི་སྦྲང་ཆར་ཟིམ་མས་ས་གཞི་བརླན་པར་བྱས་ཏེ་འཇིག་
རྟེན་གྱི་སྐྱེ་དངོས་མཐའ་དག་དགའ་སྤྲོའི་འཛུམ་མདངས་རྒྱས་ཀྱང་ཁྱོད་ཀྱི་རྐང་
འོག་ན་ཚུད་ པའི་ ཉམ་ཆུང་ གི་ལྗོན་ པ་ ང་ནི་ སྐྱེ་ སྟོབས་ཀྱི་དཔལ་ དང༌ བྲལ།
དབྱར་དུས་ཀྱི་ཆུ་བོ་མཐའ་དག་ཤང་ཤང་དུ་རྒྱུག་ཀྱང་ཁྱོད་ཀྱི་རྐང་འོག་ཏུ་ཚུད་
པའི་ཉམ་ཆུང་གི་ཆུ་མོ་ང་ནི་བཙིར་གནོན་གྱི་འཁུན་སྒྲ་སྦྱིན་ཞིང་དབྱར་གསུམ་
གྱི་དྲོ་སྐྱིད་མི་འཚོར། དཔྱིད་གསུམ་གྱི་ཚ་གྲང་དང་དབྱར་གསུམ་གྱི་སད་སེར་
གང་ལ་ཡང་འཛེམས་པ་མེད་པར་ཁྱོད་ཀྱི་རྐང་འོག་ནས་ཐོན་ཐབས་ཤིག་བཙལ་
ཡང་སྟོན་གསུམ་གྱི་འབྲས་བུ་སྨིན་སྐབས་ཡན་ལག་ཕྲ་ཞིང་འབྲས་བུས་དབེན་
པའི་ཉམ་ཆུང་གི་ལོ་འབྲས་ ང་ནི་སྐྱེ་བོ་ཀུན་ གྱིས་སྐྱུར་བྱའི་གནས་ སུ་ ལྷུང་།
122



ཁྲེལ་མེད་ཀྱི་བྲག་རྡོ་ཁྱོད། ཁྱོད་ཀྱིས་འཇིག་རྟེན་འདིར་གནས་པའི་སྲོག་ལྡན་
ཀུན་ལ་རིས་མེད་ཀྱི་དྲོ་སྐྱིད་སྦྱིན་མཁན་སྣང་བྱེད་ཀྱི་ལམ་བཀག མུན་ལམ་དུ་
འོད་སྣང་སྦྱིན་མཁན་བསིལ་སྦྱིན་མཁན་པོའི་ལམ་བཀག ད་དུང་དེས་མ་
ཚད་ཆུ་བོ་རྣམས་ཀྱི་ལམ་བཀག་ཅིང་འགྲོ་བ་མི་དང་འཁོར་རིགས་ཀུན་གྱི་ལམ་
བཀག་སྟེ་འཇིག་རྟེན་འདིར་ཚད་ལས་བརྒལ་བའི་ཉེས་པ་བསགས་ཡོད་ཀྱང་ད་
དུང་ཁྱོད་ཀྱིས་འགྱིངས་ཉམས་དོད་པོས་དུས་རབས་ཉེར་གཅིག་པར་རྒྱང་བལྟ་
བྱེད་པའི་རྒྱུ་མཚན་ཅི་ཡིན་ནམ། ཁྱོད་ཧམ་པ་ཆེ་དྲགས་སོ། དངོས་འབྲེལ་
ཧམ་པ་ཆེ་དྲགས་སོ། དུས་རབས་ཉེར་གཅིག་པ་ནི་ཡངས་ཤིང་རྒྱ་ཆེ་བའི་སྤང་
ལྗོངས་དང་ཚང་ཚིང་ལྗོན་ཤིང་གིས་བརྒྱན་པའི་རྫ་རི་དག་ལ་དབང་བ་ལས་ཁྱོད་
ལ་གཏན་ནས་དབང་མི་སྲིད། འོན་ཀྱང་ཁྱོད་ཀྱིས་ལྐུགས་པ་ཨུ་ཚུགས་ཀྱིས་
དུས་རབས་ཉེར་གཅིག་པར་ཡོང་ཡོད་ན་ངས་ཁྱོད་ལ་ཨུ་རུ་སུའི་ཚན་རིག་པ་ཆ་
ཨེར་ཁེ་ཧྥུ་སི་ཅི་ཡིས་གསར་གཏོད་གནང་བའི་མེ་ཤུགས་འཕུར་མདའ་དེ་བཀོལ་
ནས་ཁྱོད་རྨེག་མེད་དུ་བཅོམ་རྒྱུ་ཡིན། བྲག་རྡོ། ངན་རྒུ་ཚང་བའི་བྲག་རྡོ།
གང་ལྟར་ཁྱོད་ལ་ལྡན་པའི་ཁྱད་ཆོས་ནི་སྔར་ནས་ད་བར་འགྲོ་བ་མི་རྣམས་ཀྱིས་
སུན་འབྱིན་དང་འཁང་ར་བྱེད་ས་སྟེ་ལྐོག་རྔན་བླངས་ཏེ་ཕྱུག་པོར་གྱུར་པའི་
དཔོན་ངན་དབང་ཆེན་ཉུང་ཤས་དང་ཀུན་ནས་མཚུངས་པས་ངས་རྟག་ཏུ་བྲག་
རྡོ་ཁྱོད་ལ་རྒོལ་རྒྱུ་ཡིན་ལ་ང་རང་ཡང་ཁྱོད་ལྟ་བུ་ཞིག་ནམ་ཡང་མི་བྱེད་པའི་དམ་
བཅའ་འཇོག་རྒྱུ་ཡིན། །
རྩོམ་དཔེ་དབྱེ་ཞིབ། །
གོང་གསལ་གྱི་བྲག་རྡོ་ཞེས་པའི་རྩོམ་ཡིག་དེ་ཇི་ལྟར་བྱས་ཏེ་བསྡུས་བརྗོད་
ལྷུག་རྩོམ་དུ་འགྱུར་བའི་སྐོར་ལ་དབྱེ་ཞིབ་རགས་ཙམ་ཞུས་ན། རྩོམ་ཡིག་དེའི་
ནང་རྩོམ་པ་པོའི་བསམ་པའི་སྐུལ་སློང་ལས་འཕྱུར་བའི་བརྗོད་དོན་ངོ་མ་དེ་ནི་
སེམས་མེད་བེམ་པོར་གྱུར་པའི་བྲག་རྡོ་ཙམ་མ་ཡིན་པར་སྔར་ནས་ད་བར་མིའི་
རིགས་ཀྱི་སྤྱི་ཚོགས་འཚོ་བའི་ཁྲོད་རྒྱ་ཆེའི་མི་དམངས་ཀྱིས་སྤྲད་པའི་དབང་
123



གྲགས་དེ་ཉིད་སྒེར་གྱི་ཁེ་ཕན་གཉེར་རྒྱུར་སྤྱད་པ་དང༌། ལྷག་དོན་ལྟག་སྒོ་
འགྲིམ་སྟེ་ལྐོག་རྔན་བླངས་ནས་ཕྱུག་པོར་གྱུར་པའི་དཔོན་ངན་དབང་ཆེན་ཉུང་
ཤས་དེ་ཚོའི་བྱ་སྤྱོད་ངན་པ་དེར་སུན་འབྱིན་དང་ཁ་རྡུང་བཏང་བ་ཞིག་ཡིན་
ཀྱང་བརྗོད་དོན་དེ་ཉིད་ཐད་ཀར་རམ་མངོན་གསལ་དུ་མ་སྨོས་པར་རྩེ་མོ་གནམ་
ལ་ཟུག་འདྲའི་བྲག་རི་ཞིག་གི་མི་ལེགས་པའི་ཆའམ་སྐྱོན་རྣམས་རྒྱུ་མཚན་དུ་བྱས་
ཏེ་དཔོན་ངན་ཉུང་ཤས་ཤིག་གི་བྱ་སྤྱོད་དེ་ཉིད་ཤུགས་སུ་མཚོན་པར་བྱས་པ་ན་
རྩོམ་ཡིག་དེ་ཡང་བསྡུས་བརྗོད་ལྷུག་རྩོམ་གྱི་ཁྱད་ཆོས་དང་འཚམ་པས་སློབ་མ་
རྣམས་ཀྱིས་བལྟ་ཀློག་ནན་ཏན་བྱ་དགོས།
ཉེརྩོམ་ཡིག་འབྲི་སྦྱོང་།
གཤམ་གསལ་གྱི་ཁ་བྱང་དེ་གཉིས་སྤྱད་དེ་རང་ཉིད་གནས་སའི་སློབ་གྲྭའི་
ཁོར་ཡུག་གི་རྣམ་ པ་ཇི་བཞིན་མཚོན་ པའི་ ཐད་ བརྗོད་ ལྷུག་རྩོམ་ ཞིག་ དང་།
དཀར་གསལ་ཟླ་བ་ཡི་ཁྱད་ཆོས་དང་བྱེད་ནུས་དེ་དག་བརྗོད་བྱ་རུ་བྱས་ཏེ་་
ཤུགས་སུ་ལྷག་བསམ་ཟླ་བ་ལྟར་དཀར་བའི་ཕ་མ་གཉིས་སམ་དགེ་བའི་བཤེས་
གཉེན་དང་། ཡང་ན་གྲོགས་མཆོག་སོགས་གང་རུང་གི་མཛད་འཕྲིན་རྟོགས་
པར་ནུས་པའི་བསྡུས་བརྗོད་ལྷུག་རྩོམ་ཞིག་འབྲི་དགོས།
(1) སློབ་གྲྭའི་ཁོར་ཡུག （2) དཀར་གསལ་ཟླ་བ།
124



ལེའུ་བཅུ་པ། རང་མོས་སྙན་ངག་གམ་
སྙན་རྩོམ་གསར་པ།
དང་པོ། རང་མོས་སྙན་ངག་གམ་སྙན་
རྩོམ་གསར་པ་དར་ཚུལ།
རང་མོས་སྙན་ངག་གམ་སྙན་རྩོམ་གསར་པ་ཞེས་པ་འདི་ནི་དང་ཐོག་སྤྱི་
ལོའི་དུས་རབས་ལྔ་པའི་མཇུག་ཏུ་ལཱ་ཏིང་ཡི་གེར་moddrnusཅེས་པའི་ཚིག་
འབྲུ་འདིའི་གོ་དོན་ལ་དེང་རབས་ཞེས་བརྗོད་ཅིང་། དེང་སྐབས་དབྱིན་སྐད་
དུ་modernཞེས་འབོད། དེང་རབས་ཞེས་པའི་ཐ་སྙད་འདི་ལ་གཞི་བྱས་ཏེ་
དེང་རབས་རིང་ལུགས་པའི་རྩོམ་རིག་བྱུང་ཞིང་། དེང་རབས་རིང་ལུགས་
པའི་རྩོམ་རིག་གི་བྱེ་བྲག་དེང་རབས་སྙན་ངག་ཅེས་པ་བྱུང་ལ་ཐ་སྙད་འདི་ཉིད་
རིམ་བཞིན་འཕེལ་རྒྱས་སོང་སྟེ་རང་མོས་སྙན་ངག་དང་སྙན་རྩོམ་གསར་པ་ཞེས་
པ་སོགས་ཐ་སྙད་སྣ་ཚོགས་ཤིག་བྱུང་ངོ༌། །སྙན་རྩོམ་གསར་པ་འདི་ཉིད་རྒྱ་ཁྱབ་
ཡོངས་གྲགས་ཀྱིས་དར་སྲོལ་བྱུང་བའི་དུས་ནི་སྤྱི་ལོའི་དུས་རབས་བཅུ་དགུ་པའི་
ནང་ཡིན་ཞིང་སྐབས་དེར་ཨ་མེ་རི་ཀའི་དམངས་གཙོ་རིང་ལུགས་ཀྱི་སྙན་ངག་
མཁན་པོ་ཝ་ཐི • ཧོས་ཐི་མན་གྱིས་《རྩྭ་ཡི་འདབ་མ་》ཞེས་པའི་འཐུས་ཚབ་རང་
བཞིན་གྱི་བརྩམས་ཆོས་ཕྱོགས་བསྒྲིགས་ཤིག་གསར་རྩོམ་གནང་བ་ནས་བཟུང་
རིམ་བཞིན་ཡོ་རོབ་གླིང་དང་། ཨེ་ཤེ་ཡའི་གླིང་སོགས་ས་ཕྱོགས་མང་པོར་དར་
125



ཁྱབ་བྱུང་ལ། ཀྲུང་གོར་ཡང་ལྔ་བཞིའི་རིག་གནས་གསར་པའི་ལས་འགུལ་གྱི་
མཐོ་རླབས་འཕྱུར་བའི་སྐབས་སྙན་ངག་སྨྲ་བ་ཀུའོ་མོ་རུའོ་ཡིས་ལྷ་མོ་ཞེས་པའི་
རང་མོས་སྙན་རྩོམ་དེ་ཉིད་སྤེལ་བ་ནས་བཟུང་རིམ་པས་དར་ཁྱབ་བྱུང་བ་ཞིག་
ཡིན། དེ་བཞིན་རང་རེའི་ཁ་བའི་ལྗོངས་ལ་ཡང་དུས་རབས་ཉི་ ཤུ་པའི་ལོ་
རབས་བརྒྱད་ཅུའི་དུས་མགོར་མཁས་དབང་དོན་འགྲུབ་རྒྱལ་གྱིས་ལང་ཚོའི་
རྦབ་ཆུ་ཞེས་པའི་རང་མོས་སྙན་རྩོམ་དེ་ཐོག་མར་སྤེལ་བ་ནས་བཟུང་རིམ་པས་
དར་འགོ་ཚུགས་ཤིང་། དེ་ལྟ་བུའི་ཕལ་སྐད་ཀྱི་ལམ་ནས་སྙན་རྩོམ་གྱི་འབྲི་
སྲོལ་གསར་པ་ཞིག་གསར་གཏོད་ཐུབ་པ་དེས་བོད་ཀྱི་སྙན་རྩོམ་གྱི་འབྲི་སྲོལ་དེ་
ཉིད་སྲོལ་རྒྱུན་སྙན་རྩོམ་གྱི་འཆིང་རྒྱ་ལས་ཡོངས་སུ་བརྒལ་ཏེ་དུས་རབས་ཀྱི་
འབོད་སྒྲ་དང་། གསར་གཏོད་ཀྱི་སྙིང་སྟོབས་མཚོན་པའི་རྩོམ་སྲོལ་གསར་པ་
ཞིག་ཏུ་སྣེ་ཁྲིད་བྱས་པ་རེད།
གཉིས་པ།
རང་མོས་སྙན་ངག་གི་གོ་དོན།
རང་མོས་སྙན་ངག་ཅེས་པ་ནི་རྗོད་བྱེད་ཚིག་རྐང་དང་ཚེག་ཁྱིམ། ཡིག་
འབྲུའི་ཆ་ཡ་སྡེབ་སྟངས་སོགས་ཀྱི་ཐད་སྲོལ་རྒྱུན་སྙན་ངག་ལྟར་གྱི་ཚད་བཀག་དེ་
ཙམ་མི་དགོས་པར་རྩོམ་པ་པོའི་ཡིད་ཀྱི་ཉམས་འགྱུར་དེ་ཉིད་དབྱངས་ཀྱི་ཉམས་
འགྱུར་དུ་མངོན་པར་བྱེད་པའི་དེང་དུས་ཀྱི་སྙན་རྩོམ་གསར་པ་ཞིག་ལ་ཟེར། །
འོན་ཀྱང་ང་ཚོས་རང་མོས་སྙན་ངག་ཅེས་ཐ་སྙད་རྐྱང་པ་ཙམ་ལ་ངོས་
འཛིན་གྱིས་བརྗོད་བྱའི་ནང་དོན་དང༌། རྗོད་བྱེད་ཚིག་སྦྱོར་སོགས་གང་ལ་
ཡང་བསམ་གཞིགས་མེད་པར་རང་གི་མོས་པ་ལྟར་ཅི་འདོད་གང་འདོད་བྲིས་ན་
གཏན་ནས་མི་འགྲིག་པར་ངེས་པར་དུ་ཡིད་ཀྱི་འགྱུར་བ་ལས་ཐོན་པའི་རྣམ་
འགྱུར་སྣ་ཚོགས་པ་དེ་དག་སྙན་འཇེབས་ཡིད་དབང་འཕྲོག་པའི་རོལ་དབྱངས་
ཤིག་དང་འདྲ་བར་དབྱངས་ཀྱི་ཉམས་འགྱུར་དང༌། དབུགས་ཀྱི་ངལ་གསོ།
126



སེམས་ཁམས་ཀྱི་གདེང་འཇོག་སོགས་ལ་དང་དོད་ཀྱིས་སྙན་རྩོམ་གསར་པའི་སྒྱུ་
རྩལ་གྱི་ཉམས་འགྱུར་དམིགས་བསལ་ཅན་དེ་རྣམས་གང་ལེགས་མངོན་པར་བྱ་
དགོས།
གསུམ་པ།
རང་མོས་སྙན་ངག་གི་རྩོམ་དཔེ་དང་དབྱེ་ཞིབ།
རྩོམ་དཔེ།
རྩོམ་དཔེ་དང་པོ། རང་མོས་སྙན་ངག་གི་གསར་གཏོད་པ་ཆེན་པོ་་་
མཁས་མཆོག་དོན་འགྲུབ་རྒྱལ་གྱིས་གསར་རྩོམ་གནང་བའི་རང་མོས་སྙན་ངག
ལང་ཚོའི་རྦབ་ཆུ།
སྔོ་ཞིང་བསངས་པའི་ནམ་མཁའ།
དྲོ་ཞིང་འཇམ་པའི་ཉི་འོད།
ཡངས་ཤིང་ཆེ་བའི་ས་གཞི།
མཛེས་ཤིང་སྡུག་པའི་མེ་ཏོག
མཐོ་ཞིང་བརྗིད་པའི་ལྷུན་པོ......
བགེ་མ—
དེ་ལས་ཀྱང་ཉམས་དགའ་བ་ནི།
མདུན་ཕྱོགས་ཀྱི་བྲག་ངོས་གཟར་བོ་ན།
ཆིལ་ཆིལ་དུ་འབབ་པའི་རྦབ་ཆུ་རེད།
ལྟོས་དང༌། །
ལྦུ་བའི་རླབས་ཕྲེང་དཀར་ཞིང་དྲི་མ་མེད་ལ།
འོད་ཀྱི་ཐིག་ལེ་ནི་རྨ་བྱའི་སྒྲོ་མདོངས།
ནེ་ཙོའི་སྒྲོ་ཐུལ།
ཟ་འོག་རི་མོ།
127



དབང་བོའི་གཞུ་རིས......
ཉོན་དང་།
ཆུ་ཡི་བཞུར་སྒྲ་གསལ་ཞིང་སྙན་འཇེབས་ལྡན་ལ།
ལང་ཚོའི་གླུ་དབྱངས་ནི་དྲི་ཟའི་གླུ།
ཚངས་པའི་དབྱངས།
དབྱངས་ཅན་ངག
ཁུ་བྱུག་གདངས......
ཀྱེ—— འདི་ནི་རང་བཞིན་གྱི་རྦབ་ཆུ་དཀྱུས་མ་ཞིག་མ་ཡིན་ཏེ།
བརྗིད་ཅིང་རྔམ་པའི་ཉམས།
འཇིགས་པ་མེད་པའི་སྙིང་།
ཞུམ་པ་མེད་པའི་དཔའ།
དར་ཞིང་རྒྱས་པའི་ལུས།
མཛེས་ཤིང་འཕྱོར་བའི་རྒྱན།
སྙན་ཞིང་འཇེབས་པའི་གླུ......
འདི་ནི—
བོད་གངས་ཅན་གྱི་གཞོན་ནུ་རྣམས་ཀྱི་ལང་ཚོའི་རྦབ་ཆུ་རེད། །
འདི་ནི—
དུས་རབས་ཉི་ཤུའི་ལོ་རབས་བརྒྱད་ཅུའི་བོད་རིགས་གཞོན་ནུ་རྣམས་ཀྱི་
གསར་གཏོད་ཀྱི་སྙིང་སྟོབས།
འཐབ་འཛིང་གི་ཉམས་འགྱུར།
ལང་ཚོ་ཡི་གླུ་སྒྲ་རེད།
ཀྱེ་ཀྱེ། རྦབ་ཆུ་ཡི་ལང་ཚོ་ཡ།
ལང་ཚོ་ཡི་རྦབ་ཆུ།
ཁྱེད་ལ་འཇིགས་པ་མེད་པའི་སྙིང་སྟོབས་དང༌། .
128



- ཞུམ་པ་མེད་པའི་སྤོབས་པ།
—— ཉམས་པ་མེད་པའི་ཟིལ་ཤུགས།
—— འཛད་མཐའ་མེད་པའི་སྟོབས་ཤུགས་འདི་ལྟ་བུ་ཞིག་ཇི་ལྟར་རྒྱས་
པ་ཡིན། །
རེད་ལགས།
དཔྱིད་གསུམ་མཁའ་ནས་བབས་པའི་ཆར་ཆུ།
དབྱར་གསུམ་ས་ནས་བརྡོལ་བའི་ཆུ་མིག
སྟོན་གསུམ་སད་དང་སེར་བའི་སྙིང་བཅུད།
དགུན་གསུམ་གངས་དང་ཁ་བའི་ཡང་བཅུད།
གཞན་ཡང་།
གངས་ཆུ་ རྫ་ཆུ —གཡའ་ཆུ—ནགས་ཆུ————
ན་ཆུ —རི་ཆུ—— ལུང་ཆུ—ཕུ་ཆུ———— མདའ་ཆུ——
མདོར་ན། །
བཀྲ་ཤིས་པའི་ཆུ།
— དགེ་ལེགས་འབྱུང་བའི་ཆུ།
—— དོན་གྲུབ་པའི་ཆུ།
— ཡན་ལག་བརྒྱད་ལྡན་གྱི་ཆུ། །
— ཕུན་སུམ་ཚོགས་པའི་ཆུ་སྟེ།
ཆུ་ཕྲན་མི་གཅིག་བརྒྱ་དང་བརྒྱད།
ཆུ་སྣ་མི་གཅིག་ཁྲི་མ་འབུམ།
ཁྱེད་ནི་མཐུན་སྒྲིལ་གྱི་ཆུ་ཞིག་ཡིན་པས།
གཡང་གཟར་གྱི་བྲག་ལས་འབབ་པར་ཕོད།
ཁྱེད་ནི་ཡོངས་འདུས་ཀྱི་ཆུ་ཞིག་ཡིན་པས།
ངམ་རོང་གི་གཡང་ལས་མཆོང་བར་སྤོབས།
129



ཁྱེད་ལ་གསར་བྱུང་གི་ཆུ་སྣ་བསྡུ་བའི་སྤོབས་པ་དང་ལྡན་པས།
ཁྱེད་ཀྱི་བློ་རྒྱ་ཆེ་ཞིང་ལུས་སྟོབས་དར་ལ་ཟིལ་ཤུགས་ཆེ།
ཁྱེད་ནི་ཁེངས་པ་སྤངས་ཤིང་དྲེགས་པའི་དྲི་མ་མེད་པས།
ཁྱེད་ཀྱི་བཞུར་རྒྱུན་རིང་ལ་འབབ་རྒྱུན་དྲག
ཁྱེད་ལ་སྙིགས་མ་འདོར་ཞིང་སྙིང་བཅུད་གཞིབ་པའི་ནུས་པ་དང་ལྡན་པས།
ཁྱེད་ཀྱི་ལུས་སེམས་གཙང་ལ་ལང་ཚོའི་དཔལ་ཡོན་རྒྱས།
རྦབ་ཆུ་ཡ།
ཁྱེད་ནི་ལོ་རྒྱུས་ཀྱི་དཔང་པོ་དང་།།
མ་འོངས་པའི་ལམ་འདྲེན་རེད།།
ཁྱེད་ཀྱི་དྲི་མ་བྲལ་བའི་ཆུ་ཐིགས་རེ་རེའི་ནང་དུ།
གངས་ཅན་བོད་ཀྱི་འཕེལ་འགྲིབ་འཁོད་ཡོད་ལ།
ཁྱེད་ཀྱི་གཟེགས་མ་འབར་བའི་རྡུལ་ཕྲན་རེ་རེའི་ནང་དུ།
བསིལ་ལྡན་ཁ་བའི་ལྗོངས་ཀྱི་དར་རྒུད་འདུས་ཡོད།
ཁྱེད་མེད་ན། །
སྒྲ་རིག་པའི་རལ་གྲི་ལ་ངར་ཇི་ལྟར་ལྟུད།
ཁྱེད་མེད་ན།
བཟོ་རིག་པའི་ཆུ་གྲི་ལ་རྣོ་ཇི་ལྟར་འཇོག་
ཁྱེད་མེད་ན།
གསོ་རིག་པའི་ལྗོན་པ་རྒྱས་མི་ཐུབ་ལ།
ཚད་མའི་མེ་ཏོག་དང་ནང་རིག་འབྲས་བུའང་སྨིན་མི་སྲིད།
གཅིག་བྱས་ན །
ཁྱེད་ཀྱི་ཆུ་ཤེལ་དང་འདྲ་བའི་སེམས་ལའང་།
ལོ་རྒྱུས་ཀྱི་རྨ་ཁ་དང་།
དམག་འཁྲུག་གི་ནད་རྙིང་།
130



རྨོངས་དད་ཀྱི་ཆུ་བུར།
རྙིང་ཞེན་གྱི་རྡུལ་ཕྲན་སོགས་མཆིས་ཀྱང་སྲིད་མོད། །
ཡིན་ན་ཡང་།
ཁྱེད་ལ་ལང་ཚོའི་རྔམ་བརྗིད་དང་སྐྱེས་སྟོབས་ཀྱི་དཔལ་ལྡན་པས།
དགུན་གསུམ་གྱི་བཙག་གིས་ཁྱེད་ཀྱི་སེམས།
— འཁྱག་རོམ་གྱི་སྒྲོམ་དུ་འཇུག་པའི་གོ་སྐབས་ནི་ནམ་ཡང་མ་
མཆིས་ལ།
རླུང་འཚུབ་ཀྱི་སྤུ་གྲིས་ཁྱེད་ཀྱི་བཞུར་རྒྱུན།
—— ལན་བརྒྱར་གཏུབས་ཀྱང་ཆོད་པའི་ངེས་པ་ནི་དེ་བས་ཀྱང་ག་
ལ་ཡོད། །
རྒྱུ་མཚན་ནི—
ཁྱེད་ཀྱི་ཆུ་མགོ་གངས་དང་འབྲེལ་ཞིང་།
ཁྱེད་ཀྱི་ཆུ་རྔ་རྒྱ་མཚོར་འདྲེས་ཡོད་པའི་ཕྱིར།
ཁྱེད་ཀྱི་ལོ་རྒྱུས་ཀྱི་བཞུར་རྒྱུན་རིང་མོས།
ང་ཚོ་ལ་གཟི་བརྗིད་དང་ལ་རྒྱ་གནང་བ་དང༌།
ཁྱེད་ཀྱི་དུས་རབས་ཀྱི་བཞུར་སྒྲ་སྙན་མོས། །
ང་ཚོ་ལ་སྐུལ་མ་དང་སྟོབས་ཤུགས་བསྩལ་བྱུང་།
གསན་བྱུང་ངམ– རྦབ་ཆུ་ལགས།
བོད་གངས་ཅན་གྱི་གཞོན་ནུ་རྣམས་ཀྱི་དྲི་བ་འདི་དག་ཁྱེད་ཀྱིས་གསན་
པ་ཨེ་བྱུང་།
སྙན་ངག་གི་རྟ་མཆོག་སྐོམ་པས་གདུངས་ན་ཇི་ལྟར་བྱ།
སྡེབ་སྦྱོར་གྱི་གླང་ཆེན་ཚ་བས་གཙེས་ན་ཇི་ལྟར་བྱ།
མངོན་བརྗོད་ཀྱི་སེང་གེ་དྲེགས་པས་གཟིར་ན་ཇི་ལྟར་བྱ།
ཟློས་གར་བུ་ཆུང་དྭ་ཕྲུག་ཏུ་ལུས་ན་ཇི་ལྟར་སྐྱོང་། ་
131



སྐར་རྩིས་ཀྱི་ཕ་ཤུལ་སྟོང་བར་ལུས་ན་སུ་ཡིས་འཛིན། །
ཚན་རིག་གི་གཞོན་ནུ་མག་པར་ལེན་ན་བསུ་བ་ཇི་ལྟར་བགྱིད།
ལག་རྩལ་གྱི་བུ་མོ་བག་མར་བསུ་ན་ཁྱོ་བོ་སུ་ཡིས་བྱ།
ལགས་སོ། རྦབ་ཆུ་ལགས།
ཁྱེད་ཀྱི་དྭངས་ཤིང་གསལ་ལ་སྙན་ཞིང་འཇེབས་པའི་གླུ་སྒྲ་ལས་བྱུང་
བའི་ལན་དེ་དག
—— ང་ཚོའི་སེམས་ལ་རྡོ་ལ་རི་མོ་བརྐོས་པ་ལྟར་བཟུང་ཡོད།
ངོ་མ།
མཚར་སྡུག་འོད་སྟོང་འབར་བའི་སྔོན་ཆད་ཀྱིས་ད་ལྟའི་ཚབ་བྱེད་མི་
རུང་ལ།
བ་ཚྭའི་དྲི་དང་འགྲོགས་པའི་ཁ་སང་གིས་དེ་རིང་གི་སྐོམ་པ་ག་ལ་སོད།
རྙེད་པར་དཀའ་བའི་ལོ་རྒྱུས་ཀྱི་བེམ་པོའི་ལུས་པོ་ལ།།
དུས་དང་མཐུན་པའི་སྲོག་གི་དབང་པོ་མ་ཞུགས་ན། །
ཡར་རྒྱས་ཀྱི་འཕར་རྩ་ལྡིང་མི་སྲིད་ལ།
སྔོན་ཐོན་གྱི་སྙིང་ཁྲག་རྒྱུ་མི་ཐུབ་ཅིང་།
མདུན་བསྐྱོད་ཀྱི་གོམ་པ་ནི་དེ་བས་ཀྱང་ངོ༌།
རྦབ་ཆུ་ལགས།
ཁྱེད་ཀྱི་ཆིལ་ཆིལ་གཡོ་བའི་རླབས་ཕྲེང་དང་།
ལང་ལོང་འཐོར་བའི་གཟེགས་མ་ལས——
ཀྭ་ཡེ།
ང་ཚོ་སྟེ།
—— བོད་གངས་ཅན་གྱི་མི་རབས་གསར་པའི་སྟོབས་ཤུགས་མཚོན་
པ་དང་།
ཁྱེད་ཀྱི་ཤང་ཤང་འབབ་པའི་ཆུ་རྒྱུན་དང་།
འུར་འུར་བཞུར་བའི་ཆུ་སྒྲ་ལས——
132



ང་ཚོ་སྟེ། །
---
-
བོད་གངས་ཅན་གྱི་མི་རབས་གསར་པའི་ཕུགས་བསམ་མངོན་
འདུག
རྙིང་ཞེན། བག་འཁུམ། རྨོངས་དད། ལེ་ལོ......
ང་ཚོའི་མི་རབས་འདིར་འཇུག་ཡུལ་གཏན་ནས་མེད།
རྗེས་ལུས། ཀླ་ཀློ། མུན་ནག ལོག་སྤྱོད….....
ང་ཚོའི་དུས་རབས་འདིར་གནས་ས་ཡེ་ནས་མེད།
རྦབ་ཆུ་ཡ་རྦབ་ཆུ། །
ང་ཚོའི་སེམས་ནི་ཁྱེད་ཀྱི་འགྲོས་དང་བསྟུན་ནས་གཡོ་བ་དང༌། །
ང་ཚོའི་ཁྲག་ཀྱང་ཁྱེད་ཀྱི་རྒྱུན་དང་འགྲོགས་ནས་བཞུར་གྱིན་
ཡོད།
མ་འོངས་པའི་ལམ་ཁར
ཀྱག་ཀྱོག་སྔར་ལས་ཆེ་ན་ཡང་།
བོད་ཀྱི་གཞོན་ནུ་རྣམས་འཇིགས་པའི་གོ་སྐབས་བྲལ་ཞིང་།
ང་ཚོས་རང་རེའི་མི་རིགས་འདིར།
མདུན་བསྐྱོད་ཀྱི་ལམ་གསར་པ་ཞིག་འབྱེད་ངེས་ཡིན།
ལྟོས་དང༌། །
གྲལ་འགྲིག་པའི་རུ་དཔུང་དེ་ནི། བོད་གངས་ ཅན་གྱི་མི་རབས་་
གསར་པ་རེད། །
ཉོན་དང་།
འགྲོས་མཉམ་པའི་གླུ་སྒྲ་དེ་ནི། བོད་གངས་ཅན་གྱི་གཞོན་ནུའི་གོམ་
སྒྲ་རེད། །
འོད་གསལ་གྱི་ལམ་ཆེན།
གཟི་བརྗིད་ཀྱི་ལས་འགན།
133



བདེ་སྐྱིད་ཀྱི་འཚོ་བ།
འཐབ་འཛིང་གི་གླུ་དབྱངས།
རྦབ་ཆུའི་ལང་ཚོ་ལ་ཡལ་བ་མེད་ཅིང་། །
ལང་ཚོའི་རྦབ་ཆུ་ནི་དེ་བས་ཀྱང་ཉམས་པ་མེད།
འདི་ནི
བོད་གངས་ཅན་གྱི་གཞོན་རབས་རྣམས་ཀྱི་ངག་ལས་བྱུང་བའི་ལང་
ཚོའི་རྦབ་ཆུ་རེད། །
འདི་ནི
བོད་གངས་ཅན་གྱི་གཞོན་ནུ་རྣམས་ཀྱི་སེམས་ན་འབབ་པའི་ལང་ཚོའི་
རྦབ་ཆུ་རེད། །
རྩོམ་དཔེ་དབྱེ་ཞིབ།
གཤམ་ལ་ལང་ཚོའི་རྦབ་ཆུ་ཞེས་པའི་རང་མོས་སྙན་ངག་དེར་དབྱེ་ཞིབ་
རགས་ཙམ་ཞུས་ན་སྙན་རྩོམ་དེ་ནི་བརྗོད་བྱ་རྗོད་བྱེད་གང་ཐད་ནས་སྲོལ་རྒྱུན་
སྙན་ངག་གི་འཆིང་རྒྱ་ལས་ཡོངས་སུ་བརྒལ་ཏེ་གངས་ཅན་གཞོན་ནུའི་ཡིད་ཀྱི་
འབོད་སྒྲ་དང་བློ་སྟོབས་གསོན་པོར་མཚོན་པའི་བརྩམས་བྱ་ཕུལ་བྱུང་ཞིག་ཡིན་
ཞིང་། བརྩམས་བྱ་འདིར་བརྗོད་བྱ་དོན་དང་རྗོད་བྱེད་ཚིག་སྦྱོར་གྱི་ཐད་ཁྱད་
ཆོས་དམིགས་བསལ་ཅན་གང་དང་གང་ཞིག་ལྡན་པའི་སྐོར་ལ་རྩོམ་པ་པོ་བུ་བཞི་
བསམ་པའི་དོན་འགྲུབ་ལགས་ནས་(1999ལོའི་སྦྲང་ཆར་དུས་དེབ་དང་པོའི་
ནང་)དཔྱད་བརྗོད་འདི་འདྲ་ཞིག་གནང་ཡོད་པ་སྟེ། ལང་ཚོའི་རྦབ་ཆུ་ཞེས་
པའི་སྙན་རྩོམ་འདིའི་བརྗོད་བྱའི་དོན་གྱི་དགོངས་གཞི་མཛེས་ཏེ། མི་རང་
ཉིད་ཀྱི་ཐོབ་ཤོར་གླེང་བ་དང་། གཅམ་བུའི་ཚིག་གི་བསྟོད་པ། སྡར་མའི་མྱ་
ངན་གྱི་མིག་ཆུ་འདོན་པ་ལྟ་བུ་མ་ཡིན་པར་མི་རིགས་ཀྱི་ལས་སྐལ་དང་དུས་
རབས་ཀྱི་འོས་འགན། མི་རབས་གཅིག་གི་ལས་དབང་རང་གི་ཕྲག་ལ་བླངས་
ནས་བརྗོད་པས་བསམ་བློ་རྒྱ་ཆེ་བ་དང་། ཡར་ཐོན་གྱི་རང་བཞིན་བླ་ན་མཐོ་
134



བར་མཚོན་ཞིང་། དུས་རབས་གསར་པའི་ཤེས་ལྡན་རྣམས་ལ་འབོད་སྐུལ་
དང་སྐུལ་ལྕག་གི་ནུས་པ་ཚད་མེད་ཐོན་ཡོད། །
རྗོད་བྱེད་ཚིག་གི་སྡེབ་སྦྱོར་གྱི་ཆ་ནས་བཤད་ནའང་། རོལ་མོའི་་་་་
དབྱངས་ཀྱི་འགྱུར་ཁུག་ལྷུང་ལྷུང་དུ་འབབ་པའི་རྦབ་ཆུ་དང༌། ཤག་ཤག་ཏུ་
བཞུར་བའི་ཆུ་ཕྲན་ཇི་བཞིན་རྨ་མེད་ཟོལ་མེད་ཀྱི་བརྩེ་དུང་དྲག་ཏུ་མཚོན་པའི་
དབྱངས་ཀྱི་ཁྱད་ཆོས་ལྡན་ཞིང་། རྒྱན་གྱི་རྣམ་པ་ཕུན་སུམ་ཚོགས་པ། ཚིག་
གི་གཅོད་མཚམས་དང་ཚེག་ཁྱིམ་མང་ཉུང་ཆ་ནས་དོ་མཉམ་པ། དཔེ་དང་
དཔེ་ཅན་ཆོས་ཉིད་མཚུངས་ཤིང་གཏན་ཚིགས་རང་བཞིན་ལྡན་པ། ཚིག་གི་
སྡེབ་ལེགས་ཤིང་བཙོ་སྦྱངས་བཟང་བ། ཚིག་གི་གདངས་འགྲོས་ལྡེམ་འགྱུར་
དང་ལྡན་པས་སྒྱུ་རྩལ་གྱི་རིན་ཐང་མངོན་པར་མཐོ་བ་རེད། ཅེས་པའི་དཔྱད་
བརྗོད་འདི་ལས་ཀྱང་ལང་ཚོའི་རྦབ་ཆུ་ཞེས་པའི་རང་མོས་སྙན་རྩོམ་འདིའི་
བརྗོད་བྱ་དོན་དང་རྗོད་བྱེད་ཚིག་གི་ཕུལ་བྱུང་སྒྱུ་རྩལ་གྱི་རྣམ་པ་རྣམས་གང་
ལེགས་རྟོགས་པར་ནུས་སོ། ། །
རྩོམ་དཔེ་གཉིས་པ། རང་མོས་སྙན་ངག་གི་རྩོམ་འབྲིའི་སྒྱུ་རྩལ་ལ་བྱང་
ཆུབ་པའི་ཕུལ་བྱུང་རྩོམ་པ་པོ་ཨོ་རྒྱན་རྡོ་རྗེ་ལགས་ནས་བརྩམས་གནང་བའི་རང་
མོས་སྙན་ངག
དྲིན་ཆེན་སྐྱེས་མར་འབུལ་བའི་ཡིད་གདུང་མཆི་མའི་མཆོད་པ།
གནག་སྣུམ་གྱི་མགོ་སྐྱེས།
སྐྲ་དཀར་གྱི་འདབ་མས་བཏུམས།
འཇམ་གཉེར་གྱི་ངོ་གདོང་།
གཉེར་མ་ཡི་གྲོག་ཤུར་དུ་གྱུར།
ཁྲ་ཆུང་གི་འདྲེན་བྱེད།
གདང་བཙུམ་བྲལ་མེད་ཀྱི་ལས་ལ་བྲེལ།
ཀྲོང་ཀྲོང་གི་ལུས་པོ།
135



རྔ་དབྱུག་ལྟར་གུག་ནས་འཁར་བ་ལ་བརྟེན།
ཇིག་སྒྲ་དང་བཅས་པའི་གོམ་བགྲོད། །
ཁྱར་ཁྱོར་ངང་ལྷམ་མཐིལ་ས་ལ་འདུད།
ཀྱེ་ཀྱེ། སྐྱེས་མ། བདག་གི་སྐྱེས་མ།
ཁྱེད་ཀྱི་མེ་ཏོག་ལྟར་མཚར་བའི་ལང་ཚོ།
ཁྱེད་ཀྱི་རི་བོ་དཔུང་པར་འདེགས་ནུས་པའི་དར་མའི་དུས་སྐབས་དེ་སུས་བཅོམ་
པ་ཡིན་ནམ། །
དེ་སུས་འཇིག་པ་ཡིན་ནམ།
གལ་ཏེ། །
ལྷ་ཡུལ་གྱི་དཔུང་དམག་དྲངས་ཏེ་བཅོམ་འདུག་ན།
ངས་རང་སྲོག་བསྡོས་ཏེ་ལྷ་དམག་རྡུལ་དུ་བརླགས་རྒྱུ་ཡིན།
གལ་ཏེ། །
ཀླུ་རྒྱལ་ཕྱུག་པོས་ནོར་གྱིས་བསླུས་འདུག་ན།
ངས་སྔགས་འཆང་དྲངས་ཏེ་བླ་མཚོ་དཀྲུགས་ངེས་ཡིན།
སྐྱེས་མས་བྱམས་བརྩེའི་སྤྱན་ཟུང་བདག་ལ་གཟིགས་ཏེ།
ངའི་མགོ་ལ་བྱིལ་བྱིལ་གནང༌། །
གཏམ་མི་སྨྲ་བར་འཛུམ་མུལ་ལེར་བཞུགས།
སྐྱེས་མའི་ལུས་ཀྱི་བྱམས་བརྩེའི་དྲོད་ཀྱིས། །
ཁྲོ་རླབས་ལང་ལོང་དུ་འཕྱུར་བའི་བདག་གི་ཡིད་མཚོ།
ཞི་འཇགས་སུ་གྱུར།
རིམ་བཞིན་སྐྱེས་མའི་པང་ཁར། །
་ང་རང་རྨི་ལམ་གྱི་བདེ་ལྡན་ཞིང་དུ་ཆས།
མཚན་མོ།
སྲོག་ལྡན་ཡོད་ཚད་གཉིད་དུ་སོང་ཡང་།
136



ཁྱེད་གཅིག་པུ་སྣུམ་བཞུའི་འོད་ཁྲར་བརྟེན་ནས།
བལ་འཁེལ་བའི་ལས་ལ་དབྱིངས་ཤིང༌།
ཁྲག་དམར་གྱི་རྒྱུན་འཛར་ཡང༌།
ཚིལ་བསྲེག་འདྲ་སྦྱར་ཏེ། །
སླར་ཡང་བལ་ལས་ལ་བྲེལ།
ཐོ་རེངས། །
དེ་ཕོས་ནམ་བརྡ་མ་བཏང་གོང་ནས།
ཁྱེད་གཅིག་པུ་མེ་ཐབ་མདུན་དུ་ལངས་ཏེ།
ཇ་ཐུག་ནང་མི་བུ་ཕྲུག་གི་མལ་སར་འདྲེན།
ཞོགས་པ། །
སླེ་པོ་རྒྱབ་ཏུ་འཁུར་ནས་ཞིང་ནང་དུ་བསྐྱོད་ཅིང་།
རྐང་ལྷམ་རྡོལ་བའི་སྲུབས་ཀ་ནས།
གྲང་རླུང་བར་མེད་པར་ལྡང་ཡང་།
ཞབས་ཟུང་ས་ལ་བརྡབ་བཞིན་དུ།
ཇི་མི་སྙམ་པར་མདུན་དུ་སྐྱོད།
ཁྱེད་ལ། །
དབྱར་དགུན་སྟོན་དཔྱིད།
ཉིན་མཚན་སྔ་དགོང་།
བཏང་སྙོམས་སུ་གནས་ཏེ།
སྣ་ཚོགས་ལས་ཀྱིས་འབྲེལ་ནས།
བྱས་ནས་རྫོགས་རྒྱུ་མེད་པ།
མཛུབ་རྩེ་ཡི་སེར་ཁ་ནས།
བྲེལ་ནས་ཚར་རྒྱུ་མེད་པ།
ཁྱེད་ལ།
137



དལ་དལ་ལྷོད་ལྷོད་ཀྱི་དུས་ཤིག་སྐད་ཅིག་ཙམ་ཡང་བྱུང་མྱོང་མེད།
ཀྱེ་སྐྱེས་མ།
བདག་གི་སྐྱེས་མ།
ཁྱེད་ཀྱི་སེར་རྩེ་ལས་གྲུབ་པའི་རྣམ་གོས་གསར་པ།
ང་ཚོར་གཡོག །
ཁྱེད་ཀྱི་རྡུལ་ཆུ་ལས་གྲུབ་པའི་ཤ་མར་ཐུད་གསུམ་ང་ཚོར་སྟེར།།
ཡིན་ན་ཡང་། །
ཁྱེད་ཀྱི་ལུས་ལ།
དུས་བཞིར་དབྱེར་མེད། །
ལྷན་ཐོག་ལྷན་བརྩེགས་ཀྱི་སྣམ་བུའི་ཕྱུ་པ།
ཁྱེད་ཀྱི་ཞལ་ལ།
སྔ་དགོང་དབྱེར་མེད། །
སྐྱ་ཐང་ཐང་གི་རྩམ་ཐུག་སླ་པོ།
མི་ཚོགས་ཀྱི་དཀྱིལ་ན།
ཁྱེད་ཀྱི་བཞིན་མདོག
ཁྱེད་ཀྱི་གྱོན་པ།
ཤིན་ཏུ་སྐྱོ་བའི་རྣམ་པ་ཞིག་མངོན།
དེ་ལྟར་ཡིན་མོད། །
ཁྱེད་ཀྱི་ཞལ་ནས།
རེ་ཆད་ཀྱི་སྨྲེ་ངག་འདོན་མ་མྱོང་།
ཁྱེད་ཀྱི་བཞིན་རས་ནས།
ཡིད་ཆད་ཀྱི་སྐྱོ་ཉམས་སྟོན་མ་མྱོང་།
ཁྱེད་ནི་ནམ་ཡང་བདེ་སྐྱིད་ཀྱི་ཕུགས་བསམ་དང་འགྲོགས་ཏེ།
ཁྱེད་ནི་དུས་རྟག་ཏུ་ལྷད་མེད་ཀྱི་བརྩེ་སེམས་དང་སྡེབས་ཏེ།
138



གོམ་པ་བརྟན་པོར་སྤོ་བཞིན་མདུན་དུ་སྐྱོད།
རང་ཉིད་ལང་ཚོའི་དུས་སུ།
པང་ནས་བུ་ཕྲུག་བསྲིངས།
རང་ཉིད་དར་མའི་དུས་སུ།
ཁྱིམ་ཚང་གི་འཚོ་བའི་གདུང་མ་འདེགས།
རང་ཉིད་རྒས་པའི་དུས་སུ།
ཚེ་ཕྱི་མའི་དོན་དུ་ཕྱག་འཚལ་སྐོར་སྦྱོང་བྱེད་པའི་དུས་ལ་སླེབས་ཡོད།
ཡིན་ནའང་།
ཁྱེད་ནི་སྔར་བཞིན་བུ་ཕྲུག་གི་དོན་དུ།
ཞོགས་སྔ་ལངས།
དགོང་ཕྱི་ཉལ། །
མར་མེ་བཞིན།
འོད་སྣང་གཞན་ལ་བྱིན།
རང་ཉིད་རྨེག་མེད་དུ་ཟད།
ཁྱེད་ཀྱི་ལྟ་སྤྱོད་དེར་བལྟས་ན།
རང་ཉིད་རང་ལ་མི་དབང་བར།
རང་གི་ལུས་སེམས་གཉིས་ཀྱི་བདག་པོ།
བུ་ཕྲུག་ཚོའི་ཡིན་བཟོ་འདུག
ཀྱེ་སྐྱེས་མ།
ཁྱེད་ཀྱི་དུང་ལྟར་དཀར་བའི་དབུ་སྐྲ།
གྲོག་ཤུར་ལ་འགྲན་པའི་གཉེར་མ།
གདང་བཙུམ་བྲལ་མེད་ཀྱི་འདྲེན་བྱེད།
རྔ་དབྱུག་ལྟར་གུག་པའི་ལུས་པོ།
ཁྱར་ཁྱོར་གྱི་གོམ་བགྲོད།།
139



དེ་དག་ངའི་མིག་ལམ་དུ་མངོན་སྐབས།
རང་ལོ་བརྒྱད་ནས་བལྟམས་པའི་ངའི་མིག་ཟུང་གི་སྡེང་ཀ་ནས།
ཡིད་སྐྱོ་བའི་མཆི་མའི་ལོ་ཆུ་བརྡོལ་ཏེ།
ངའི་འཇམ་གཉེན་གྱི་ངོ་གདོང་བརླན་པར་བྱས་བྱུང་།
ཁྱེད་ཀྱི་རི་ལས་མཐོ་ཞིང་མཚོ་ལས་ཟབ་པའི་བཀའ་དྲིན་ལ་བསམ་དུས།
ང་རང་གི་སྐྲ་ལོ།
ང་རང་གི་ངོ་གདོང༌།
ང་རང་གི་མིག་ཟུང་། །
ང་རང་གི་ལུས་པོ།
ང་རང་གི་རྐང་པ།
ངའི་ཡོད་ཚད་ཀྱི་ཡོད་ཚད།
ཁྱེད་ཉིད་ལ་འབུལ་འདོད།
འོན་ཏེ།
དེ་ནི་སེམས་ལ་བསམ་པ་ལས་དོན་ཐོག་ལ་ག་ལ་འཁྱོལ་ཐུབ།
ཀྱེ་སྐྱེས་མ།
ཁྱེད་ཀྱིས་ང་ལ་གནང་བའི་བཀའ་དྲིན།
ངས་ག་དུས་འཇལ་ཐུབ་བམ།
་ རྩོམ་དཔེ་དབྱེ་ཞིབ།
གཤམ་ལ་དྲིན་ཆེན་སྐྱེས་མར་འབུལ་བའི་ཡིད་གདུང་མཆི་མའི་མཆོད་པ་
ཞེས་པའི་རང་མོས་སྙན་ངག་དེར་དབྱེ་ཞིབ་རགས་ཙམ་ཞུས་ན། རྩོམ་ཡིག་
འདིར་ཡང་ལང་ཚོའི་རྦབ་ཆུ་བཞིན་བརྗོད་བྱ་རྗོད་བྱེད་གང་ཐད་ནས་རང་མོས་
སྙན་ངག་གི་ཕུལ་བྱུང་སྒྱུ་རྩལ་གང་ལེགས་མངོན་པར་བྱས་ཡོད་པ་སྟེ། །
བརྗོད་བྱ་དོན་གྱི་སྒོ་ནས་བྱམས་ལྡན་སྐྱེས་མ་ཞིག་གིས་རང་གི་བུ་ཕྲུག་དེ་
ཉིད་ཆུང་སྦར་མོ་གང་ནས་ནར་མ་སོན་བར་གསོ་སྐྱོང་ལེགས་པར་བྱ་ཕྱིར་ཉིན་
140



མཚན་དབྱེར་མེད་དང་དབྱར་དགུན་སྟོན་དཔྱིད་སོགས་ཚ་གྲང་དང་ངལ་དུབ་
གང་ལ་ཡང་མི་འཛེམ་པར་སྐུ་ལས་སྐྱོན་པའི་མཛད་འཕྲིན་དེ་དག་དོན་དངོས་
ལག་ལེན་གྱི་བརྗོད་དོན་རེ་རེ་ལས་བདེན་དཔང་ར་སྤྲོད་ཞུས་ཏེ་འཇིག་རྟེན་
འདིའི་ཐོག་ཕ་མས་བུ་ཕྲུག་ལ་བཅངས་པའི་བླ་ན་མ་མཆིས་པའི་བརྩེ་སེམས་དེ་
དག་གསལ་པོར་མངོན་པར་བྱས་པ་དང་ཆབས་ཅིག་རྩོམ་པ་པོ་རང་གི་མྱོང་བ་
ལས་དེ་ལྟ་བུའི་བྱམས་ལྡན་ཕ་མར་དྲིན་ལན་འཇལ་རྒྱུ་ནི་བྱ་བ་ཀུན་ལས་གལ་ཆེ་
ཞིང་གལ་ཏེ་ཕ་མ་འཚོ་བཞུགས་ཀྱི་སྐབས་སུ་དྲིན་ལན་འཇལ་མ་ཐུབ་ན། སླད་
མི་ཚེ་གཅིག་རིང་རང་ཉིད་འགྱོད་པའི་གླིང་དུ་ཚུད་རྒྱུ་ཡིན་པའི་གནས་ལུགས་
ཀྱང་གསལ་སྟོན་བྱས་ཡོད། །
རྗོད་བྱེད་ཚིག་སྦྱོར་ཐད་རྡོ་ཆག་བཙན་བསྒྲིགས་ལྟ་བུའི་རྣམ་པ་ཡེ་ནས་
མེད་པར་སྔོ་ཞིང་དྭངས་པའི་རྩྭ་ཐང་སྟེང་དུ་དྭངས་ཤིང་གཙང་བའི་ཆུ་རྒྱུན་ཞིག་
ལྷུང་ལྷུང་གི་སྒྲ་དང་བཅས་ཅི་དགར་བཞུར་བའི་རྣམ་པ་ཇི་བཞིན་ཚིག་གི་སྡེབ་
ལེགས་ལ་གདངས་ཀྱི་ཉམས་འགྱུར་མངོན་པར་གསལ་བའི་སྒོ་ནས་ཀློག་པ་པོའི་
ཡིད་ལ་ཐུན་མོང་མ་ཡིན་པའི་ཚོར་སྣང་གསར་པ་ཞིག་སྤྲོད་ཐུབ་པ་སོགས་གང་
ནས་བསམ་ཡང་ཕུལ་བྱུང་གི་བརྩམས་བྱ་ཞིག་ཏུ་མངོན་ནོ། །
བཞི་པ། རྩོམ་ཡིག་འབྲི་སྦྱོང་།
གོང་གསལ་གྱི་རང་མོས་སྙན་ངག་དེ་གཉིས་དང་དེའི་དབྱེ་ཞིབ་བཅས་ལ་
བལྟ་ཀློག་ཞིབ་ཚགས་ཀྱིས་རང་རྒྱུད་ལ་རང་མོས་སྙན་ངག་འབྲི་བའི་ཐབས་རྩལ་
རྫོགས་པར་བྱས་ཏེ་དུས་རབས་ཉེར་གཅིག་པའི་གངས་ཅན་གཞོན་ནུའི་འོས་
འགན་དང་ཕུགས་བསམ་མཚོན་པའི་རང་མོས་སྙན་ངག་ཅིག་འབྲི་དགོས།
དུས་རབས་ཉེར་གཅིག་པ།
141



ལེའུ་བཅུ་གཅིག་པ།
མཇུག་བསྡུའི་གཏམ།
སློབ་གྲྭ་ཆུང་འབྲིང་གི་སློབ་མའི་རྩོམ་ཡིག་སྦྱོང་བའི་མྱུར་ལམ་ཞེས་པའི་
དེབ་ཆུང་འདི་ཉིད་ང་ཅག་གངས་ཅན་བུ་ཕྲུག་རྣམས་ཀྱི་སྤྱན་སྔར་བཤམས་ཐུབ་
པ་དེ་ནི་འཆམ་སྒོ་བསུ་བའི་འཁར་རྔ་དང་ཆུ་རྒྱུན་འདྲེན་པའི་རྐ་མགོ་ཙམ་ཡིན་
པ་ན་དེབ་ཆུང་འདིའི་ནང་བརྗོད་བྱ་རྗོད་བྱེད་གང་ཐད་ལ་སྐྱོན་གྱི་ཆ་མི་ཉུང་བ་
ཞིག་མཆིས་པ་ནི་སྨོས་མེད་ལགས་པས་དེབ་ཆུང་འདིའི་དགེ་སྐྱོན་རྣམས་ལ་རྒྱ་
ཆེའི་དགེ་སློབ་དང་ཀློག་པ་པོ་རྣམས་ཀྱིས་གཟུ་བོའི་བློ་ཡིས་སྲེག་བཅད་རྡར་བའི་
གསེར་བཞིན་བླང་དོར་ལེགས་པར་བགྱིས་ཏེ་སླད་གངས་རིའི་མུ་ཁྱུད་དུ་ཆགས་
པའི་མདོ་དབུས་ཁམས་གསུམ་གྱི་བློ་གསར་གཞོན་ནུ་ཀུན་ནས་བརྗོད་དོན་བདེ་
བླག་ངང་རྟོགས་ཐུབ་པའི་སྤྱི་སྐད་ཚད་ལྡན་གྱི་ལམ་ནས་རྩོམ་འབྲིའི་སློབ་དེབ་
ལེགས་པོ་གང་མང་ཆར་རྗེས་ཀྱི་མྱུ་གུ་བཞིན་ཐོན་རྒྱུར་རེ་འདུན་ཞུ་བཞིན་ལགས་
ན་དེ་དེ་བཞིན་དུ་སྒྲུབས་པར་གྱུར་ཅིག་གོ །
སྨྲས་པ།
ཁ་ཞེ་གཉིས་མེད་དཀའ་སྤྱད་ཞིང་ས་ལ། །
ཅུང་ཟད་འཁྲུངས་པའི་ལྗང་གསར་འདི་ཉིད་ལ། །
ཟོལ་བསྟོད་ཚིག་གི་གྲགས་སྐམ་མི་དགོས་ལ། །
ཕྲག་དོག་སྨྱོན་པའི་ལབ་རྡོལ་གནང་མི་འཚལ། །
མཇུག་ཏུ་དེབ་ཆུང་འདི་ཉིད་རྩོམ་འབྲི་བྱེད་པའི་བརྒྱུད་རིམ་ནང་ལྷག་
142



བསམ་རྣམ་པར་དག་པའི་ལམ་སྟོན་བཀའ་སློབ་དང་རོགས་རམ་གནང་མཁན་
ཚོ་དང་། ལྷག་དོན་འཕན་པོ་བ་ལྷག་པ་དཔལ་འབྱོར་ལགས་ནས་བོད་གངས་
ཅན་གྱི་རིག་གཞུང་འདི་ཉིད་མི་རབས་ནས་མི་རབས་བར་རྒྱུན་འཛིན་གྱི་སླད་དུ་
རང་དོན་རང་གཅེས་ཀྱིས་དེབ་ཆུང་འདི་ཉིད་དཔེ་སྐྲུན་བྱ་རྒྱུར་རོགས་རམ་གང་
ལེགས་གནང་བ་བཅས་ལ་གུས་པས་སྙིང་ཐག་པ་ནས་ཐུགས་རྗེ་ཆེ་ཞེས་ཞུ་རྒྱུ་
ཡིན།
2002ལོའི་ཟླ་2ཚེས་12ཉིན། །
143



རྩོམ་སྒྲིག་འགན་འཁུར་པ།
责任编辑:
མཛེས་ཆ་ཇུས་འགོད་པ།
gf igif;
པར་ཞུས་འགན་འཁུར་པ།
责任校对:
བསྟན་ཕུན། དཔལ་འཛོམས།
gzuཚོ
ཀརྨ་རྡོ་རྗེ་ཚེ་རིང་།
ཟླ #
སྐྲ་བཟང་།
#L ཉྩ
སློབ་གྲྭ་ཆུང་འབྲིང་གི་སློབ་མའི་རྩོམ་ཡིག
སྦྱོང་བའི་མྱུར་ལམ།
1
བསོད་ནམས་ཆོས་དར་གྱིས་བརྩམས།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
（པེ་ཅིན་ཧོ་ཕིང་ལི་བྱང་ལམ་ཨང་14པ། སྦྲག་ཨང་100013
ཁ་པར་ཨང་གྲངས་64234411-6511)
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་ནས་པར་བསྒྲིགས།
ཏི་ཞིན་པར་ཁང་ནས་པར་བཏབ།
2002ལོའི་ཟླ་7པར་པར་གཞི་1པོ་བསྒྲིགས།
2002ལོའི་ཟླ་7པར་པེ་ཅིན་དུ་པར་ཐེངས་1 པོ་བརྒྱབ།
དེབ་ཚད། 850X1168 1/32 དཔར་ཤོག5. 125
དཔར་གྲངས། 0001-5000 དེབ་རེར་སྒོར. 50



图书在版编目(CIP)数据
中小学生作文练习指南/索朗曲达著,一北京:民族出版社,
2002
| ISBN 7-105-05084-5
I.中...I.索....藏语写作-中小学一教
学参考资料 N.G634.39
中国版本图书馆 CIP 数据核字(2002)第039069号
民族出版社出版发行
(北京市和平里北街14号邮编10013)
http://www.e56.com.cn
民族出版社微机照排 迪鑫印刷厂印刷
各地新华书店经销
2002年7月第1版 2002年7月北京第1次印刷
开本:850×1168 1/32 印张:5.125
印数:0001-5000册定 价:元 7.50
该书如有印装质量问题,请与本社发行部联系退换
(藏文室电话:64234411-6509;发行部电话:64211734)
